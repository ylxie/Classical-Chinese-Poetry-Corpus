<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;苏&nbsp;轼</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;万里，不可到。天台有司马子微，身居赤域，名在绛阙，可往从之。”自然乃还，受道于子微，白日仙去。子微著《坐忘论》七篇，《枢》一篇，年百余。将终，谓弟子曰：“吾居玉霄峰，东望蓬莱，尝有真灵降焉。今为东海青童君所召。”乃蝉脱而去。其后，李太白作《大鹏赋》云：“尝见子微于江陵，谓余有仙风道骨，可与神游八极之表。”元丰七年冬，余过临淮，而湛然先生梁公在焉。童颜清澈，如二三十许人，然人亦有自少见之者。善吹铁笛，嘹然有穿云裂石之声。乃作《水龙吟》一首，记子微、太白之事，倚其声而歌之。\\
</font><p></p>
&nbsp;&nbsp;&nbsp;&nbsp;古来云海茫茫，道山绛阙知何处。人间自有，赤城居士，龙蟠凤举。清净无为，坐忘遗照，八篇奇语。向玉霄东望，蓬莱霭，有云驾、骖凤驭。
</font><p></p>
&nbsp;&nbsp;&nbsp;&nbsp;行尽九州四海，笑粉粉、落花飞絮。临江一见，谪仙风采，无言心许。八表神游，浩然相对，酒酣箕踞。待垂天赋就，骑鲸路稳，约相将去。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（赠赵晦之吹笛侍儿）</font></span></font></font></p>
<ul>
&nbsp;&nbsp;&nbsp;&nbsp;楚山修竹如云，异材秀出千林表。龙须半翦，凤膺微涨，玉肌匀绕。木落淮南，雨睛云梦，月明风袅。自中郎不见，桓伊去后，知孤负、秋多少。
</font><p></p>
&nbsp;&nbsp;&nbsp;&nbsp;闻道岭南太守，后堂深、绿珠娇小。绮窗学弄，梁州初遍，霓裳未了。嚼徵含宫，泛商流羽，一声云杪。为使君洗尽，蛮风瘴雨，作霜天晓。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（次韵章质夫杨花词）</font></span></font></font></p>
<ul>
&nbsp;&nbsp;&nbsp;&nbsp;似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。
</font><p></p>
&nbsp;&nbsp;&nbsp;&nbsp;不恨此花飞尽，恨西园、落红难缀。晓来雨过，遗踪何在，一池萍碎。春色三分，二分尘土，一分流水。细看来，不是杨花点点，是离人泪。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;余谪居于黄。正月十七日，梦扁舟渡江，中流回望，楼中歌乐杂作。舟中人言：公显方会客也。觉而异之，乃作此词。公显时已致仕在苏州\\
</font><p></p>
&nbsp;&nbsp;&nbsp;&nbsp;小舟横截春江，卧看翠壁红楼起。云间笑语，使君高会，佳人半醉。危柱哀弦，艳歌余响，绕云萦水。念故人老大，风流未减，独回首、烟波里。
</font><p></p>
&nbsp;&nbsp;&nbsp;&nbsp;推枕惘然不见，但空江、月明千里。五湖闻道，扁舟归去，仍携西子。云梦南州，武昌南岸，昔游应记。料多情梦里，端来见我，也参差是。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;仲览自江东来别，遂书以遗之\\
</font><p></p>
&nbsp;&nbsp;&nbsp;&nbsp;归去来兮，吾归何处，万里家在岷峨。百年强半，来日苦无多。坐见黄州再闰，儿童尽、楚语吴歌。山中友，鸡豚社酒，相劝老东坡。
</font><p></p>
&nbsp;&nbsp;&nbsp;&nbsp;云何。当此去，人生底事，来往如梭。待闲看，秋风洛水清波。好在堂前细柳，应念我、莫翦柔柯。仍传语，江南父老，时与晒渔蓑。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;香サ衽蹋寒生冰箸，画堂别是风光。主人情重，开宴出红妆。腻玉圆搓素颈，藕丝嫩、新织仙裳。双歌罢，虚檐转月，余韵尚悠扬。
</font><p></p>
&nbsp;&nbsp;&nbsp;&nbsp;人间，何处有，司空见惯，应谓寻常。坐中有狂客，恼乱愁肠。报道金钗坠也，十指露、春笋纤长。亲曾见，全胜宋玉，想像赋高唐。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;蜗角虚名，蝇头微利，算来著甚干忙。事皆前定，谁弱又谁强。且趁闲身未老，尽放我、些子疏狂。百年里，浑教是醉，三万六千场。
</font><p></p>
&nbsp;&nbsp;&nbsp;&nbsp;思量。能几许，忧愁风雨，一半相妨，又何须，抵死说短论长。幸对清风皓月，苔茵展、云幕高张。江南好，千钟美酒，一曲满庭芳。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;过余，因为赋此\\
</font><p></p>
&nbsp;&nbsp;&nbsp;&nbsp;三十三年，今谁存者，算只君与长江。凛然苍桧，霜干苦难双。闻道司州古县，云溪上、竹坞松窗。江南岸，不因送子，宁肯过吾邦。
</font><p></p>
&nbsp;&nbsp;&nbsp;&nbsp;。疏雨过，风林舞破，烟盖云幢。愿持此邀君，一饮空缸。居士先生老矣，真梦里、相对残G。歌舞断，行人未起，船鼓已逄逄。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;水浅冻，久留郡中。晦日同游南山，话旧感叹，因作满庭芳云\\
</font><p></p>
&nbsp;&nbsp;&nbsp;&nbsp;三十三年，飘流江海，万里烟浪云帆。故人惊怪，憔悴老青衫。我自疏狂异趣，君何事、奔走尘凡。流年尽，穷途坐守，船尾冻相衔。
</font><p></p>
&nbsp;&nbsp;&nbsp;&nbsp;ff。淮浦外，层楼翠壁，古寺空岩。步携手林间，笑挽扦扦。莫上孤峰尽处，萦望眼、云海相搀。家何在，因君问我，归步绕松衫。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（黄州快哉亭赠张纾</font></span></font></font></p>
<ul>
&nbsp;&nbsp;&nbsp;&nbsp;落日绣帘卷，亭下水连空。知君为我，新作窗户湿青红。长记平山堂上，欹枕江南烟雨，渺渺没孤鸿。认得醉翁语，山色有无中。
</font><p></p>
&nbsp;&nbsp;&nbsp;&nbsp;一千顷，都镜净，倒碧峰。忽然浪起，掀舞一叶白头翁。堪笑兰台公子，未解庄生天籁，刚道有雌雄。一点浩然气，千里快哉风。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;日，过中秋而去，作此曲以别余。以其语过悲，乃为和之。其意以不早退为戒，以退而相从之乐为慰云耳\\
</font><p></p>
&nbsp;&nbsp;&nbsp;&nbsp;安石在东海，从事鬓惊秋。中年亲友难别，丝竹缓离愁。一旦功成名遂，准拟东还海道，扶病入西州。雅志困轩冕，遗恨寄沧洲。
</font><p></p>
&nbsp;&nbsp;&nbsp;&nbsp;岁云暮，须早计，要褐裘。故乡归去千里，佳处辄迟留。我醉歌时君和，醉倒须君扶我，惟酒可忘忧。一任刘玄德，相对卧高楼。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（丙辰中秋，欢饮达旦，大醉。作此篇，兼怀子由）</font></span></font></font></p>
<ul>
&nbsp;&nbsp;&nbsp;&nbsp;明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。
</font><p></p>
&nbsp;&nbsp;&nbsp;&nbsp;转朱阁，低绮户，照无眠。不应有恨，何事长向别时圆。人有悲欢离合，月有阴晴圆缺，此事古难全。但愿人长久，千里共婵娟。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;公曰：此诗最奇丽，然非听琴，乃听琵琶也。余深然之。建安章质夫家善琵琶者，乞为歌词。余久不作，特取退之词，稍加概括，使就声律，以遗之云\\
</font><p></p>
&nbsp;&nbsp;&nbsp;&nbsp;昵昵儿女语，灯火夜微明。恩冤尔汝来去，弹指泪和声。忽变轩昂勇士，一鼓填然作气，千里不留行。回首暮云远，飞絮搅青冥。
</font><p></p>
&nbsp;&nbsp;&nbsp;&nbsp;众禽里，真彩凤，独不鸣。跻攀寸步千险，一落百寻轻。烦子指间风雨。置我肠中冰炭，起坐不能平。推手从归去，无泪与君倾。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;遇东坡于齐安。怪其丰暇自得。余问之，曰：吾再娶柳氏，三日而去官。吾固不戚戚，而忧柳氏不能忘情于进退也。已而欣然同忧患，如处富贵，吾是以益安焉。命其侍儿歌其所作满江红。嗟叹之不足，乃次其韵\\
</font><p></p>
&nbsp;&nbsp;&nbsp;&nbsp;忧喜相寻，风雨过、一江春绿。巫峡梦、至今空有，乱山屏簇。何似伯鸾携德耀，箪瓢未足清欢足。渐粲然、光彩照阶庭，生兰玉。
</font><p></p>
&nbsp;&nbsp;&nbsp;&nbsp;幽梦里，传心曲。肠断处，凭他续。文君婿知否，笑君卑辱。君不见周南歌汉广，天教夫子休乔木。便相将、左手抱琴旧，云间宿。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;江汉西来，高楼下、蒲萄深碧。犹自带、岷峨云浪，锦江春色。君是南山遗爱守，我为剑外思归客。对此间、风物岂无情，殷勤说。
</font><p></p>
&nbsp;&nbsp;&nbsp;&nbsp;江表传，君休读。狂处士，真堪惜。空洲对鹦鹉，苇花萧瑟。不独笑书生争底事，曹公黄祖俱飘忽。愿使君、还赋谪仙诗，追黄鹤。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（东武会流怀亭）</font></span></font></font></p>
<ul>
&nbsp;&nbsp;&nbsp;&nbsp;东武南城，新堤固、涟漪初溢。隐隐遍、长林高阜，卧红堆碧。枝上残花吹尽也，与君更向江头觅。问向前、犹有几多春，三之一。
</font><p></p>
&nbsp;&nbsp;&nbsp;&nbsp;官里事，何时毕。风雨外，无多日。相将泛曲水，满城争出。君不见兰亭修禊事，当时坐上皆豪逸。到如今、修竹满山阴，空陈迹。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（怀子由作）</font></span></font></font></p>
<ul>
&nbsp;&nbsp;&nbsp;&nbsp;清颍东流，愁目断、孤帆明灭。宦游处、青山白浪、万重千叠。孤负当年林下意，对床夜雨听萧瑟。恨此生、长向别离中，添华发。
</font><p></p>
&nbsp;&nbsp;&nbsp;&nbsp;一尊酒，黄河侧。无限事，从头说。相看恍如昨，许多年月。衣上旧痕余苦泪，眉间喜气添黄色。便与君、池上觅残春，花如雪。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（正月十三日送文安国还朝）</font></span></font></font></p>
<ul>
&nbsp;&nbsp;&nbsp;&nbsp;天岂无情，天也解、多情留客。春向暖、朝来底事，尚飘轻雪。君过春来纡组绶，我应归去耽泉石。恐异时、怀酒忽相思，云山隔。
</font><p></p>
&nbsp;&nbsp;&nbsp;&nbsp;浮世事，俱难必。人纵健，头应白。何辞更一醉，此欢难觅。欲向佳人诉离恨，泪珠先已凝双睫。但莫遣、新燕却来时，音书绝。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font></font></font></p>
<ul>
&nbsp;&nbsp;&nbsp;&nbsp;“我梦扁舟浮震泽。雪浪横江千顷白。觉来满眼是庐山，倚天无数开青壁。”盖实梦也。然公诗复云：“扁舟震泽定何时，满眼庐山觉又非。”\\
</font><p></p>
&nbsp;&nbsp;&nbsp;&nbsp;我梦扁舟浮震泽。雪浪摇空千顷白。觉来满眼是庐山，倚天无数开青壁。此生长接淅。与君同是江南客。梦中游，觉来清赏，同作飞梭掷。
</font><p></p>
&nbsp;&nbsp;&nbsp;&nbsp;明日西风还挂席。唱我新词泪沾臆。灵均去后楚山空，沣阳兰芷无颜色。君才如梦得。武陵更在西南极。竹枝词，莫摇新唱，谁谓古今隔。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（赤壁怀古）</font></span></font></font></p>
<ul>
&nbsp;&nbsp;&nbsp;&nbsp;大江东去，浪淘尽、千古风流人物。故垒西边，人道是、三国周郎赤壁。乱石穿空，惊涛拍岸，卷起千堆雪。江山如画，一时多少豪杰。
</font><p></p>
&nbsp;&nbsp;&nbsp;&nbsp;遥想公瑾当年，小乔初嫁了，雄姿英发。羽扇纶巾，谈笑间、樯虏灰飞烟灭。故国神游，多情应笑我，早生华发。人生如梦，一尊还酹江月。
</font><p></p>
</ul><p></p>
<p align="center"><font face="黑体" size="3" color="#000080">雨中花</font></font></font></p>
<ul>
&nbsp;&nbsp;&nbsp;&nbsp;赏。至九月，忽开千叶一朵。雨中特为置酒，遂作。\\
</font><p></p>
&nbsp;&nbsp;&nbsp;&nbsp;今岁花时深院，尽日东风，荡扬茶烟。但有绿苔芳草，柳絮榆钱。闻道城西，长廊古寺，甲第名园。有国艳带酒。天香染袂，为我留连。
</font><p></p>
&nbsp;&nbsp;&nbsp;&nbsp;清明过了，残红无处，对此泪洒尊前。秋向晚，一枝何事，向我依然。高会聊追短景，清商不暇余妍。不如留取，十分春态，付与明年。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;孤馆灯青，野店鸡号，旅枕梦残。渐月华收练，晨霜耿耿，云山そ酰朝露``。世路无穷，劳生有限，似此区区长鲜欢。微吟罢，凭征鞍无语，往事千端。
</font><p></p>
&nbsp;&nbsp;&nbsp;&nbsp;当时共客长安。似二陆初来俱少年。有笔头千字，胸中万卷，致君尧舜，此事何难。用舍由时，行藏在我，袖手何妨闲处看。身长健，但优游卒岁，且斗尊前。
</font><p></p>
</ul><p></p>
<p align="center"><font face="黑体" size="3" color="#000080">劝金船</font><span><font size="2" color="#FF00FF">（和元素韵自撰腔命名）</font></span></font></font></p>
<ul>
&nbsp;&nbsp;&nbsp;&nbsp;无情流水多情客。劝我如曾识。杯行到手休辞却。这公道难得。曲水池上，小字更书年月。还对茂林修竹，似永和节。
</font><p></p>
&nbsp;&nbsp;&nbsp;&nbsp;纤纤素手如霜雪。笑把秋花插。尊前莫怪歌声咽。又还是轻别。此去翱翔，遍赏玉堂金阙。欲问再来何岁，应有华发。
</font><p></p>
</ul><p></p>
<p align="center"><font face="黑体" size="3" color="#000080">一丛花</font></font></font></p>
<ul>
&nbsp;&nbsp;&nbsp;&nbsp;今年春浅腊侵年。冰雪破春妍。东风有信无人见，露微意、柳际花边。寒夜纵长，孤衾易暖，钟鼓渐清圆。
</font><p></p>
&nbsp;&nbsp;&nbsp;&nbsp;朝来初日半含山。楼阁淡疏烟。游人便作寻芳计，小桃杏、应已争先。衰病少情，疏慵自放，惟爱日高眠。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font><span><font size="2" color="#FF00FF">（次欧公西湖韵）</font></span></font></font></p>
<ul>
&nbsp;&nbsp;&nbsp;&nbsp;霜余已失长淮阔。空听潺潺清颍咽。佳人犹唱醉翁词，四十三年如电抹。
</font><p></p>
&nbsp;&nbsp;&nbsp;&nbsp;草头秋露流珠滑。三五盈盈还二八。与余同是识翁人，惟有西湖波底月。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font><span><font size="2" color="#FF00FF">（次马中玉韵）</font></span></font></font></p>
<ul>
&nbsp;&nbsp;&nbsp;&nbsp;知君仙骨无寒暑。千载相逢犹旦暮。故将别语恼佳人，要看梨花枝上雨。
</font><p></p>
&nbsp;&nbsp;&nbsp;&nbsp;落花已逐回风去。花本无心莺自诉。明朝归路下塘西，不见莺啼花落处。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font><span><font size="2" color="#FF00FF">（宿造口闻夜雨寄子由、才叔）</font></span></font></font></p>
<ul>
&nbsp;&nbsp;&nbsp;&nbsp;梧桐叶上三更雨。惊破梦魂无觅处。夜凉枕簟已知秋，更听寒蛩促机杼。
</font><p></p>
&nbsp;&nbsp;&nbsp;&nbsp;梦中历历来时路。犹在江亭醉歌舞。尊前必有问君人，为道别来心与绪。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（真觉赏瑞香二首）</font></span></font></font></p>
<ul>
&nbsp;&nbsp;&nbsp;&nbsp;公子眼花乱发，老夫鼻观先通。领巾飘下瑞香风。惊起谪仙春梦。
</font><p></p>
&nbsp;&nbsp;&nbsp;&nbsp;后土祠中玉蕊，蓬莱殿后红。此花清绝更纤。把酒何人心动。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（坐客见和复次韵）</font></span></font></font></p>
<ul>
&nbsp;&nbsp;&nbsp;&nbsp;小院朱阑几曲，重城画鼓三通。更看微月转光风。归去香云入梦。
</font><p></p>
&nbsp;&nbsp;&nbsp;&nbsp;翠袖争浮大白，皂罗半插斜红。灯花零落酒花。妙语一时飞动。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（再用前韵戏曹子方）</font></span></font></font></p>
<ul>
&nbsp;&nbsp;&nbsp;&nbsp;怪此花枝怨泣，托君诗句名通。凭将草木记吴风。继取相如云梦。
</font><p></p>
&nbsp;&nbsp;&nbsp;&nbsp;点笔袖沾醉墨，谤花面有惭红。知君却是为情。怕见此花撩动。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;闻道双衔凤带，不妨单著鲛绡。夜香知与阿谁烧。怅望水沈烟袅。
</font><p></p>
&nbsp;&nbsp;&nbsp;&nbsp;云鬓风前绿卷，玉颜醉里红潮。莫教空度可怜宵。月与佳人共僚。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（重九）</font></span></font></font></p>
<ul>
&nbsp;&nbsp;&nbsp;&nbsp;点点楼头细雨。重重江外平湖。当年戏马会东徐。今日凄凉南浦。
</font><p></p>
&nbsp;&nbsp;&nbsp;&nbsp;莫恨黄花未吐。且教红粉相扶。酒阑不必看茱萸。俯仰人间今古。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（茶词）</font></span></font></font></p>
<ul>
&nbsp;&nbsp;&nbsp;&nbsp;龙焙今年绝品，谷帘自古珍泉。雪芽双井散神仙。苗裔来从北苑。
</font><p></p>
&nbsp;&nbsp;&nbsp;&nbsp;汤发云腴酽白，盏浮花乳轻圆。人间谁敢更争妍。斗取红窗粉面。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;别梦已随流水，泪巾犹`香泉。相如依旧是J仙。人在瑶台阆苑。
</font><p></p>
&nbsp;&nbsp;&nbsp;&nbsp;花雾萦风缥缈，歌珠滴水清圆。蛾眉新作十分妍。走马归来便面。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;世事一场大梦，人生几度秋凉。夜来风叶已鸣廊。看取眉头鬓上。
</font><p></p>
&nbsp;&nbsp;&nbsp;&nbsp;酒贱常愁客少，月明多被云妨。中秋谁与共孤光。把盏凄然北望。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（送钱待制）</font></span></font></font></p>
<ul>
&nbsp;&nbsp;&nbsp;&nbsp;莫叹平原落落，且应去鲁迟迟。与君各记少年时。须信人生如寄。
</font><p></p>
&nbsp;&nbsp;&nbsp;&nbsp;白发千茎相送，深杯百罚休辞。拍浮何用酒为池。我已为君德醉。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（梅花）</font></span></font></font></p>
<ul>
&nbsp;&nbsp;&nbsp;&nbsp;玉骨那愁瘴雾，冰姿自有仙风。海仙时遣探芳丛。倒挂绿毛么凤。
</font><p></p>
&nbsp;&nbsp;&nbsp;&nbsp;素面翻嫌粉穑洗妆不褪唇红。高情已逐晓云空。不与梨花同梦。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;曲肱醉卧少休。及觉，已晓。乱山葱茏，流水锵然，疑非尘世也。书此语桥柱上。\\
</font><p></p>
&nbsp;&nbsp;&nbsp;&nbsp;照野弥弥浅浪，横空暧暧微霄。障泥未解玉骢骄。我欲醉眠芳草。
</font><p></p>
&nbsp;&nbsp;&nbsp;&nbsp;可惜一溪明月，莫教踏破琼瑶。解鞍欹枕绿杨桥。杜宇一声春晓。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（平山堂）</font></span></font></font></p>
<ul>
&nbsp;&nbsp;&nbsp;&nbsp;三过平山堂下，半生弹指声中。十年不见老仙翁。壁上龙蛇飞动。
</font><p></p>
&nbsp;&nbsp;&nbsp;&nbsp;欲吊文章太守，仍歌杨柳春风。休言万事转头空。未转头时皆梦。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;昨夜扁舟京口，今朝马首长安。旧官何物与新官。只有湖山公案。
</font><p></p>
&nbsp;&nbsp;&nbsp;&nbsp;此景百年几变，个中下语千难。使君才气卷波澜。与把新诗判断。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;以为异人。后十年，筑室黄冈之北，号静安居士。作此记之。\\
</font><p></p>
&nbsp;&nbsp;&nbsp;&nbsp;细马远驮双侍女，青巾玉带红靴。溪山好处便为家。谁知巴峡路，却见洛城花。
</font><p></p>
&nbsp;&nbsp;&nbsp;&nbsp;面旋落英飞玉蕊，人间春日初斜。十年不见紫云车。龙丘新洞府，铅鼎养丹砂。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（赠送）</font></span></font></font></p>
<ul>
&nbsp;&nbsp;&nbsp;&nbsp;诗句端来磨我钝，钝锥不解生芒。欢颜为我解冰霜。酒阑清梦觉，春草满地塘。
</font><p></p>
&nbsp;&nbsp;&nbsp;&nbsp;应念雪堂坡下老，昔年共采芸香。功成名遂早还乡。回车来过我，乔木拥千章。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（辛未离杭至润，别张弼秉道）</font></span></font></font></p>
<ul>
&nbsp;&nbsp;&nbsp;&nbsp;我劝髯张归去好，从来自己忘情。尘心消尽道心平。江南与塞北，何处不堪行。
</font><p></p>
&nbsp;&nbsp;&nbsp;&nbsp;俎豆庚桑真过矣，凭君说与南荣。愿闻吴越报丰登。君王如有问，结袜赖王生。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（冬日即事）</font></span></font></font></p>
<ul>
&nbsp;&nbsp;&nbsp;&nbsp;自古相从休务日，何妨低唱微吟。天垂云重作春阴。坐中人半醉，帘外雪将深。
</font><p></p>
&nbsp;&nbsp;&nbsp;&nbsp;闻道分司狂御史，紫云无路追寻。凄风寒雨是VV。问囚长损气，见鹤忽惊心。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（送王缄）</font></span></font></font></p>
<ul>
&nbsp;&nbsp;&nbsp;&nbsp;忘却成都来十载，因君未免思量。凭将清泪洒江阳。故山知好在，孤客自悲凉。
</font><p></p>
&nbsp;&nbsp;&nbsp;&nbsp;坐上别愁君未见，归来欲断无肠。殷勤且更尽离觞。此身如传舍，何处是吾乡。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;尊酒何人怀李白，草堂遥指江东。珠帘十里卷香风。花开又花谢，离恨几千重。
</font><p></p>
&nbsp;&nbsp;&nbsp;&nbsp;轻舸渡江连夜到，一时惊笑衰容。语音犹自带吴侬。夜阑对酒处，依旧梦魂中。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;九十日春都过了，贪忙何处追游。三分春色一分愁。雨翻榆荚阵，风转柳花球。
</font><p></p>
&nbsp;&nbsp;&nbsp;&nbsp;阆苑先生须自责，蟠桃动是千秋。不知人世苦厌求。东皇不拘束，肯为使君留。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（风水洞作）</font></span></font></font></p>
<ul>
&nbsp;&nbsp;&nbsp;&nbsp;四大从来都遍满，此间风水何疑。故应为我发新诗。幽花香涧谷，寒藻舞沦漪。
</font><p></p>
&nbsp;&nbsp;&nbsp;&nbsp;借与玉川生两腋，天仙未必相思。还凭流水送人归。层巅余落日，草露已沾衣。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;一别都门三改火，天涯踏尽红尘。依然一笑作春温。无波真古井，有节是秋筠。
</font><p></p>
&nbsp;&nbsp;&nbsp;&nbsp;惆怅孤帆连夜发，送行淡月微云。尊前不用翠眉颦。人生如逆旅，我亦是行人。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（疾愈登望湖楼赠项长官）</font></span></font></font></p>
<ul>
&nbsp;&nbsp;&nbsp;&nbsp;多病休文都瘦损，不堪金带垂腰。望湖楼上暗香飘。和风春弄袖，明月夜闻箫。
</font><p></p>
&nbsp;&nbsp;&nbsp;&nbsp;酒醒梦回清漏永，隐床无限更潮。佳人不见董娇饶。徘徊花上月，空度可怜宵。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。
</font><p></p>
&nbsp;&nbsp;&nbsp;&nbsp;长恨此身非我有，何时忘却营营。夜阑风静e纹平。小舟从此逝，江海寄余生。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;冬夜夜寒冰合井，画堂明月侵帏。青缸明灭照悲啼。青缸挑欲尽，粉泪`还垂。
</font><p></p>
&nbsp;&nbsp;&nbsp;&nbsp;未尽一尊先掩泪，歌声半带清悲。情声两尽莫相违。欲知肠断处，梁上暗尘飞。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（金陵赏心亭送王胜之龙图。王守金陵，视事一日移南郡）</font></span></font></font></p>
<ul>
&nbsp;&nbsp;&nbsp;&nbsp;千古龙蟠并虎踞。从公一吊兴亡处。渺渺斜风吹细雨。芳草渡。江南父老留公住。
</font><p></p>
&nbsp;&nbsp;&nbsp;&nbsp;公驾飞车凌彩雾。红鸾骖乘青鸾驭。却讶此洲名白鹭。非吾侣。翩然欲下还飞去。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（送台守江郎中）</font></span></font></font></p>
<ul>
&nbsp;&nbsp;&nbsp;&nbsp;送客归来灯火尽。西楼淡月凉生晕。明日潮来无定准。潮来稳。舟横渡口重城近。
</font><p></p>
&nbsp;&nbsp;&nbsp;&nbsp;江水似知孤客恨。南风为解佳人愠。莫学时流轻久困。频寄问。钱塘江上须忠信。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;皎皎牵牛河汉女。盈盈临水无由语。望断碧云空日暮。无寻处。梦回芳草生春浦。
</font><p></p>
&nbsp;&nbsp;&nbsp;&nbsp;鸟散余花纷似雨，汀洲苹老香风度。明月多情来照户。但揽取。清光长送人归去。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（送张元唐省亲秦州）</font></span></font></font></p>
<ul>
&nbsp;&nbsp;&nbsp;&nbsp;一曲阳关情几许。知君欲向秦川去。白马皂貂留不住。回首处。孤城不见天霖雾。
</font><p></p>
&nbsp;&nbsp;&nbsp;&nbsp;到日长安花似雨。故关杨柳初飞絮。渐见靴刀迎夹路。谁得似。风流膝上王文度。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（东坡谪黄州时作此词，真本藏林子敬家）</font></span></font></font></p>
<ul>
&nbsp;&nbsp;&nbsp;&nbsp;林断山明竹隐墙。乱蝉衰草小池塘。翻空白鸟时时见，照水红蕖细细香。
</font><p></p>
&nbsp;&nbsp;&nbsp;&nbsp;村舍外，古城旁。杖藜徐步转斜阳。殷勤昨夜三更雨，又得浮生一日凉。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（陈公密出侍儿素娘，歌紫玉箫曲，劝老人酒。老人饮尽因为赋此词）</font></span></font></font></p>
<ul>
&nbsp;&nbsp;&nbsp;&nbsp;笑捻红梅翠翘。扬州十里最娇饶。夜来绮席亲曾见，撮得精神滴滴娇。
</font><p></p>
&nbsp;&nbsp;&nbsp;&nbsp;娇后眼，舞时腰。刘郎几度欲魂消。明朝酒醒知何处，肠断云间紫玉箫。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（端午赠黄守徐君猷）</font></span></font></font></p>
<ul>
&nbsp;&nbsp;&nbsp;&nbsp;银塘朱槛L尘波。圆绿卷新荷。兰条荐浴，菖花酿酒，天气尚清和。
</font><p></p>
&nbsp;&nbsp;&nbsp;&nbsp;好将沈醉酬佳节，十分酒、一分歌。狱草烟深，讼庭人悄，无吝宴游过。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（润州作）</font></span></font></font></p>
<ul>
&nbsp;&nbsp;&nbsp;&nbsp;去年相送，馀杭门外，飞雪似杨花。今年春尽，杨花似雪，犹不见还家。
</font><p></p>
&nbsp;&nbsp;&nbsp;&nbsp;对酒卷帘邀明月，风露透窗纱。恰似娥怜双燕，分明照、画梁斜。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;以为非使君莫可当此花，故作是词\\
</font><p></p>
&nbsp;&nbsp;&nbsp;&nbsp;两两轻红半晕腮，依依独为使君回。若道使君无此意，何为，双花不向别人开。
</font><p></p>
&nbsp;&nbsp;&nbsp;&nbsp;但看低昂烟雨里，不已。劝君休诉十分杯。更问尊前狂副使。来岁。花开时节与谁来。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;而遂晴，故作此词\\
</font><p></p>
&nbsp;&nbsp;&nbsp;&nbsp;莫听穿林打叶声。何妨吟啸且徐行。竹杖芒鞋轻胜马。谁怕。一蓑烟雨任平生。
</font><p></p>
&nbsp;&nbsp;&nbsp;&nbsp;料峭春风吹酒醒。微冷。山头斜照却相迎。回首向来潇洒处。归去。也无风雨也无晴。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（再用前韵）</font></span></font></font></p>
<ul>
&nbsp;&nbsp;&nbsp;&nbsp;带酒冲山雨，和衣睡晚睛。不知钟鼓报天明。梦里栩然蝴蝶、一身轻。
</font><p></p>
&nbsp;&nbsp;&nbsp;&nbsp;老去才都尽，归来计未成。求田问舍笑豪英。自爱湖边沙路、免泥行。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（晚春）</font></span></font></font></p>
<ul>
&nbsp;&nbsp;&nbsp;&nbsp;日薄花房绽，风和麦浪轻。夜来微雨洗郊s。正是一年春好、近清明。
</font><p></p>
&nbsp;&nbsp;&nbsp;&nbsp;已改煎茶火，犹调入粥饧。使君高会有余清。此乐无声无味、最难名。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（八月十八日观湖潮）</font></span></font></font></p>
<ul>
&nbsp;&nbsp;&nbsp;&nbsp;海上乘槎侣，仙人萼绿华。飞升元不用丹砂。住在潮头来处、渺天涯。
</font><p></p>
&nbsp;&nbsp;&nbsp;&nbsp;雷辊夫差国，云翻海若家。坐中安得弄琴牙。写取余声归向、水仙夸。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（再用前韵）</font></span></font></font></p>
<ul>
&nbsp;&nbsp;&nbsp;&nbsp;苒苒中秋过，萧萧两鬓华。寓身化世一尘沙。笑看潮来潮去、了生涯。
</font><p></p>
&nbsp;&nbsp;&nbsp;&nbsp;方士三山路，渔人一叶家。早知身世两聱牙。好伴骑鲸公子、赋雄夸。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;大通愠形于色。东坡作长短句，令妓歌之\\
</font><p></p>
&nbsp;&nbsp;&nbsp;&nbsp;师唱谁家曲，宗风嗣阿谁。借君拍板与门槌。我也逢场作戏、莫相疑。
</font><p></p>
&nbsp;&nbsp;&nbsp;&nbsp;溪女方偷眼，山僧莫眨眉。却愁弥勒下生迟。不见老婆三五、少年时。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（别润守许仲涂）</font></span></font></font></p>
<ul>
&nbsp;&nbsp;&nbsp;&nbsp;欲执河梁手，还升月旦堂。酒阑人散月侵廊。北客明朝归去、雁南翔。
</font><p></p>
&nbsp;&nbsp;&nbsp;&nbsp;窈窕高明玉，风流郑季庄。一时分散水云乡。惟有落花芳草、断人肠。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（湖州作）</font></span></font></font></p>
<ul>
&nbsp;&nbsp;&nbsp;&nbsp;山雨潇潇过，溪桥浏浏清。小园幽榭枕苹汀。门外月华如水、彩舟横。
</font><p></p>
&nbsp;&nbsp;&nbsp;&nbsp;苕岸霜花尽，江湖雪阵平。两山遥指海门青。回首水云何处、觅孤城。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;紫陌寻春去，红尘拂面来。无人不道看花回。惟见石榴新蕊、一枝开。
</font><p></p>
&nbsp;&nbsp;&nbsp;&nbsp;冰簟堆云髻，金尊滟玉醅。绿阴青子相催。留取红巾千点、照池台。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（黄州腊八日饮怀民小阁）</font></span></font></font></p>
<ul>
&nbsp;&nbsp;&nbsp;&nbsp;卫霍元勋后，韦平外族贤。吹笙只合在缑山。闲驾彩鸾归去、趁新年。
</font><p></p>
&nbsp;&nbsp;&nbsp;&nbsp;烘暖烧香阁，轻寒浴佛天。他时一醉画堂前。莫忘故人憔悴、老江边。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（有感）</font></span></font></font></p>
<ul>
&nbsp;&nbsp;&nbsp;&nbsp;笑怕蔷薇I，行忧宝瑟僵。美人依约在西厢，只恐暗中迷路，认余香。
</font><p></p>
&nbsp;&nbsp;&nbsp;&nbsp;午夜风翻幔，三更月到床。簟纹如水玉肌凉。何物与侬归去、有残妆。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;寸恨谁云短，绵绵岂易裁。半年眉绿未曾开。明月好风闲处、是人猜。
</font><p></p>
&nbsp;&nbsp;&nbsp;&nbsp;春雨消残冻，温风到冷灰。尊前一曲为谁哉。留取曲终一拍、待君来。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（楚守周豫出舞鬟，因作二首赠之）</font></span></font></font></p>
<ul>
&nbsp;&nbsp;&nbsp;&nbsp;绀绾双蟠髻，云欹小偃巾。轻盈红脸小腰身。叠鼓忽催花拍、斗精神。
</font><p></p>
&nbsp;&nbsp;&nbsp;&nbsp;空阔轻红歇，风和约柳春。蓬山才调最清新。胜似缠头千锦、共藏珍。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（同前）</font></span></font></font></p>
<ul>
&nbsp;&nbsp;&nbsp;&nbsp;琥珀装腰佩，龙香入领巾。只应飞燕是前身。共看剥葱纤手、舞凝神。
</font><p></p>
&nbsp;&nbsp;&nbsp;&nbsp;柳絮风前转，梅花雪里春。鸳鸯翡翠两争新。但得周郎一顾、胜珠珍。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（黄州送君猷）</font></span></font></font></p>
<ul>
&nbsp;&nbsp;&nbsp;&nbsp;红粉莫悲啼，俯仰半年离别。看取雪堂坡下，老农夫凄切。
</font><p></p>
&nbsp;&nbsp;&nbsp;&nbsp;明年春水漾桃花，柳岸隘舟楫。从此满城歌吹，看黄州阗咽。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（湖上）</font></span></font></font></p>
<ul>
&nbsp;&nbsp;&nbsp;&nbsp;湖上雨晴时，秋水半篙初没。朱槛俯窥寒鉴，照衰颜华发。
</font><p></p>
&nbsp;&nbsp;&nbsp;&nbsp;醉中吹坠白纶巾，溪风漾流月。独棹小舟归去，任烟波飘兀。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕送陈令举）</font></span></font></font></p>
<ul>
&nbsp;&nbsp;&nbsp;&nbsp;缑山仙子，高情云渺，不学痴牛I女。凤箫声断月明中，举手谢、时人欲去。
</font><p></p>
&nbsp;&nbsp;&nbsp;&nbsp;客槎曾犯，银河微浪，尚带天风海雨。相逢一醉是前缘，风雨散、飘然何处。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕和苏坚韵）</font></span></font></font></p>
<ul>
&nbsp;&nbsp;&nbsp;&nbsp;乘槎归去，成都何在，万里江沱汉漾。与君各赋一篇诗，留织女、鸳鸯机上。
</font><p></p>
&nbsp;&nbsp;&nbsp;&nbsp;还将旧曲，重赓新韵，须信吾侪天放。人生何处不儿嬉，看乞巧、朱楼彩舫。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;春已老，春服几时成。曲水浪低蕉叶稳，舞雩风软罗轻。酣咏乐升平。
</font><p></p>
&nbsp;&nbsp;&nbsp;&nbsp;微雨过，何处不催耕。百舌无言桃李尽，柘林深处鹁鸪鸣。春色属芜菁。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（超然台作）</font></span></font></font></p>
<ul>
&nbsp;&nbsp;&nbsp;&nbsp;春未老，风细柳斜斜。试上超然台上望，半壕春水一城花。烟雨暗千家。
</font><p></p>
&nbsp;&nbsp;&nbsp;&nbsp;寒食后，酒醒却咨嗟。休对故人思故国，且将新火试新茶。诗酒趁年华。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;蜀客到江南，长忆吴山好。吴蜀风流自古同，归去应须早。
</font><p></p>
&nbsp;&nbsp;&nbsp;&nbsp;还与去年人，共藉西湖草。莫惜尊前仔细看，应是容颜老。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;似非吃烟火食人语。非胸中有万卷书，笔下无一点尘俗气，孰能至是\\
</font><p></p>
&nbsp;&nbsp;&nbsp;&nbsp;缺月挂疏桐，漏断人初静。时见幽人独往来，缥缈孤鸿影。
</font><p></p>
&nbsp;&nbsp;&nbsp;&nbsp;惊起却回头，有恨无人省。拣尽寒枝不肯栖，枫落吴江冷。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font><span><font size="2" color="#FF00FF">（观潮）</font></span></font></font></p>
<ul>
&nbsp;&nbsp;&nbsp;&nbsp;碧山影里小红旗。侬是江南踏浪儿。拍手欲嘲山简醉，齐声争唱浪婆词。
</font><p></p>
&nbsp;&nbsp;&nbsp;&nbsp;西兴渡口帆初落、渔浦山头日未欹。侬欲送潮歌底曲，尊前还唱使君诗。
</font><p></p>
</ul><p></p>
<p align="center"><font face="黑体" size="3" color="#000080">十拍子</font><span><font size="2" color="#FF00FF">（暮秋）</font></span></font></font></p>
<ul>
&nbsp;&nbsp;&nbsp;&nbsp;白酒新开九酝，黄花已过重阳。身外徜来都似梦，醉里无何即是乡。东坡日月长。
</font><p></p>
&nbsp;&nbsp;&nbsp;&nbsp;玉粉旋烹茶乳，金薤新捣橙香。强染霜髭扶翠袖。莫道狂夫不解狂。狂夫老更狂。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（秋词）</font></span></font></font></p>
<ul>
&nbsp;&nbsp;&nbsp;&nbsp;清淮浊汴。更在江西岸。红旆到时黄叶乱。霜入梁王故苑。
</font><p></p>
&nbsp;&nbsp;&nbsp;&nbsp;秋原何处携壶。停骖访古踟蹰。双庙遗风尚在，漆园傲吏应无。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;谁作桓伊三弄。惊破绿窗幽梦。新月与愁烟。满江天。
</font><p></p>
&nbsp;&nbsp;&nbsp;&nbsp;欲去又还不去。明日落花飞絮。飞絮送行舟。水东流。
</font><p></p>
</ul><p></p>
<p align="center"><font face="黑体" size="3" color="#000080">戚氏</font><span><font size="2" color="#FF00FF">（此词始终指意，言周穆王宾于西王母事）</font></span></font></font></p>
<ul>
&nbsp;&nbsp;&nbsp;&nbsp;玉龟山。东皇灵媲统群山。绛阙i，翠房深迥，倚霏烟。幽闲。志萧然。金城千里锁婵娟。当时穆满巡狩，翠华曾到海西边。风露明霁，鲸波极目，势浮舆盖方圆。正迢迢丽日，玄圃清寂，琼草芊绵。争解绣勒香鞯。鸾辂驻跸，八马戏芝田。瑶池近、画楼隐隐，翠鸟翩翩。肆华筵。间作脆管鸣弦。宛若帝所钧天。稚颜皓齿，绿发方瞳，圆极恬淡高妍。
</font><p></p>
&nbsp;&nbsp;&nbsp;&nbsp;尽倒琼壶酒，献金鼎药，固大椿年。缥缈飞琼妙舞，命双成、奏曲醉留连。云H韵响泻寒泉。浩歌畅饮，斜月低河汉。渐渐绮霞、天际红深浅。动归思、回首尘寰。烂漫游、玉辇东还。杏花风、数里响鸣鞭。望长安路，依稀柳色，翠点春妍。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（重九上君猷）</font></span></font></font></p>
<ul>
&nbsp;&nbsp;&nbsp;&nbsp;笑劳生一梦，羁旅三年，又还重九。华发萧萧，对荒园搔首。赖有多情，好饮无事，似古人贤守。岁岁登高，年年落帽，物华依旧。
</font><p></p>
&nbsp;&nbsp;&nbsp;&nbsp;此会应须烂醉，仍把紫菊茱萸，细看重嗅。摇落霜风，有手栽双柳。来岁今朝，为我西顾，酹羽觞江口。会与州人，饮公遗爱，一江醇酎。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（夏景）</font></span></font></font></p>
<ul>
&nbsp;&nbsp;&nbsp;&nbsp;乳燕飞华屋。悄无人、桐阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户，枉教人、梦断瑶台曲。又却是，风敲竹。
</font><p></p>
&nbsp;&nbsp;&nbsp;&nbsp;石榴半吐红巾蹙。待浮花、浪蕊都尽，伴君幽独。艳一枝细看取，芳心千重似束。又恐被、秋风惊绿。若待得君来向此，花前对酒不忍触。共粉泪，两簌簌。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（咏柳）</font></span></font></font></p>
<ul>
&nbsp;&nbsp;&nbsp;&nbsp;江南腊尽，早梅花开后。分付新春与垂柳。细腰肢、自有入格风流，仍更是、骨体清英雅秀。
</font><p></p>
&nbsp;&nbsp;&nbsp;&nbsp;永丰坊那畔，尽日无人，惟见金丝弄晴昼。断肠是，飞絮时，绿叶成阴，无个事、一成消瘦。又莫是、东风逐君来，便吹散眉间，一点春皱。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;入蜀主孟昶宫中。一日大热，蜀主与花蕊夫人夜起避暑摩诃池上，作一词。朱具能记之。今四十年，朱已死，人无知此词者。但记其首两句，暇日寻味，岂洞仙歌令乎，乃为足之\\
</font><p></p>
&nbsp;&nbsp;&nbsp;&nbsp;冰肌玉骨，自清凉无汗。水殿风来暗香满。绣帘开、一点明月窥人，人未寝、欹枕钗横鬓乱。
</font><p></p>
&nbsp;&nbsp;&nbsp;&nbsp;起来携素手，庭户无声，时见疏星渡河汉。试问夜如何，夜已三更，金波淡、玉绳低转。但屈指、西风几时来，又不道、流年暗中偷换。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（寄参寥子）</font></span></font></font></p>
<ul>
&nbsp;&nbsp;&nbsp;&nbsp;有情风、万里卷潮来，无情送潮归。问钱塘江上，西兴浦口，几度斜晖。不用思量今古，俯仰昔人非。谁似东坡老，白首忘机。
</font><p></p>
&nbsp;&nbsp;&nbsp;&nbsp;记取西湖西畔，正暮山好处，空翠烟霏。算诗人相得，如我与君稀。约他年、东还海道，愿谢公、雅志莫相违。西州路，不应回首，为我沾衣。
</font><p></p>
</ul><p></p>
<p align="center"><font face="黑体" size="3" color="#000080">三部乐</font><span><font size="2" color="#FF00FF">（情景）</font></span></font></font></p>
<ul>
&nbsp;&nbsp;&nbsp;&nbsp;美人如月。乍见掩暮云，更增妍绝。算应无恨，安用阴晴圆缺。娇甚空只成愁，待下床又懒，未语先咽。数日不来，落尽一庭红叶。
</font><p></p>
&nbsp;&nbsp;&nbsp;&nbsp;今朝置酒强起，问为谁减动，一分香雪。何事散花却病，维摩无疾。却低眉、惨然不答。唱金缕、一声怨切。堪折便折。且惜取、少年花发。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（初夏）</font></span></font></font></p>
<ul>
&nbsp;&nbsp;&nbsp;&nbsp;绿槐高柳咽新蝉。薰风初入弦。碧纱窗下水沈烟。棋声惊昼眠。
</font><p></p>
&nbsp;&nbsp;&nbsp;&nbsp;微雨过，小荷翻。榴花开欲然。玉盆纤手弄清泉。琼珠碎却圆。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（梅词）</font></span></font></font></p>
<ul>
&nbsp;&nbsp;&nbsp;&nbsp;暗香浮动月黄昏。堂前一树春。东风何事入西邻。儿家常闭门。
</font><p></p>
&nbsp;&nbsp;&nbsp;&nbsp;雪肌冷，玉容真。香腮粉未匀。折花欲寄岭头人。江南日暮云。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（苏州席上作）</font></span></font></font></p>
<ul>
&nbsp;&nbsp;&nbsp;&nbsp;一年三度过苏台。清尊长是开。佳人相问苦相猜。这回来下来。
</font><p></p>
&nbsp;&nbsp;&nbsp;&nbsp;情未尽，老先催。人生真可酢Ｋ年桃李阿谁栽。刘郎双鬓衰。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;乃作斜川诗，至今使人想见其处。元丰壬戍之春，余躬耕于东坡，筑雪堂居之。南挹四望亭之后丘，西控北山之微泉，慨然而叹，此亦斜川之游也\\
</font><p></p>
&nbsp;&nbsp;&nbsp;&nbsp;梦中了了醉中醒。只渊明。是前生。走遍人间，依旧却躬耕。昨夜东坡春雨足，乌鹊喜，报新晴。
</font><p></p>
&nbsp;&nbsp;&nbsp;&nbsp;雪堂西畔暗泉鸣。北山倾。小溪横。南望亭丘，孤秀耸曾城。都是斜川当日境，吾老矣，寄余龄。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（孤山竹阁送述古）</font></span></font></font></p>
<ul>
&nbsp;&nbsp;&nbsp;&nbsp;翠蛾羞黛怯人看。掩霜纨。泪偷弹。且尽一尊，收泪唱阳关。漫道帝城天样远，天易见，见君难。
</font><p></p>
&nbsp;&nbsp;&nbsp;&nbsp;画堂新构近孤山。曲阑干。为谁安。飞絮落花，春色属明年。欲棹小舟寻旧事，无处问，水连天。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（江景）</font></span></font></font></p>
<ul>
&nbsp;&nbsp;&nbsp;&nbsp;凤凰山下雨初晴。水风清。晚霞明。一朵芙蕖，开过尚盈盈。何处飞来双白鹭，如有意，慕娉婷。
</font><p></p>
&nbsp;&nbsp;&nbsp;&nbsp;忽闻江上弄哀筝。苦念情。遣谁听。烟敛云收，依约是湘灵。欲待曲终寻问取，人不见，数峰青。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（猎词）</font></span></font></font></p>
<ul>
&nbsp;&nbsp;&nbsp;&nbsp;老夫聊发少年狂。左牵黄。右擎苍。锦帽貂裘，千骑卷平冈。为报倾城随太守，亲射虎，看孙郎。
</font><p></p>
&nbsp;&nbsp;&nbsp;&nbsp;酒酣胸胆尚开张。鬓微霜。又何妨。持节云中，何日遣冯唐。会挽雕弓如满月，西北望，射天狼。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（恨别）</font></span></font></font></p>
<ul>
&nbsp;&nbsp;&nbsp;&nbsp;天涯流落思无穷。既相逢。却匆匆。摧手佳人，和泪折残红。为问东风余几许，春纵在，与谁同。
</font><p></p>
&nbsp;&nbsp;&nbsp;&nbsp;隋堤三月水溶溶。背归鸿。去吴中。回首彭城，清泗与淮通。寄我相思千点泪，流不到，楚江东。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（冬景）</font></span></font></font></p>
<ul>
&nbsp;&nbsp;&nbsp;&nbsp;相逢不觉又初寒。对尊前。惜流年。风紧离亭，冰结泪珠圆。雪意留君君不住，从此去，少清欢。转头山下转头看。路漫漫。玉花翻。银海光宽，何处是超然。知道故人相念否，携翠袖，倚朱阑。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（大雪有怀朱康叔使君，亦知使君之念我也，作江神子寄之）</font></span></font></font></p>
<ul>
&nbsp;&nbsp;&nbsp;&nbsp;黄昏犹是雨纤纤。晓开帘。欲平檐。江阔天低，无处认青帘。孤坐冻吟谁伴我，揩病目，捻衰髯。
</font><p></p>
&nbsp;&nbsp;&nbsp;&nbsp;使君留客醉厌厌。水晶盐。为谁甜。手把梅花，东望忆陶潜。雪似故人人似雪，虽可爱，有人嫌。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;曲，余尝作数绝以纪其事矣。\\
</font><p></p>
&nbsp;&nbsp;&nbsp;&nbsp;玉人家在凤凰山。水云间。掩门关。门外行人，立马看弓弯。十里春风谁指似，斜日映，绣帘斑。
</font><p></p>
&nbsp;&nbsp;&nbsp;&nbsp;多情好事与君还。闵新鳏。拭余潸。明月空江，香雾著云鬟。陌上花开春尽也，闻旧曲，破朱颜。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（乙卯正月二十日夜记梦）</font></span></font></font></p>
<ul>
&nbsp;&nbsp;&nbsp;&nbsp;十年生死两茫茫。不思量。自难忘。千里孤坟，无处话凄凉。纵使相逢应不识，尘满面，鬓如霜。
</font><p></p>
&nbsp;&nbsp;&nbsp;&nbsp;夜来幽梦忽还乡。小轩窗。正梳妆。相顾无言，惟有泪千行。料得年年断肠处，明月夜，短松冈。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（春景）</font></span></font></font></p>
<ul>
&nbsp;&nbsp;&nbsp;&nbsp;花褪残红青杏小。燕子飞时，绿水人家绕。枝上柳绵吹又少。天涯何处无芳草。
</font><p></p>
&nbsp;&nbsp;&nbsp;&nbsp;墙里秋千墙外道。墙外行人，墙里佳人笑。笑渐不闻声渐悄。多情却被无情恼。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（佳人）</font></span></font></font></p>
<ul>
&nbsp;&nbsp;&nbsp;&nbsp;一颗樱桃樊素口。不爱黄金，只爱人长久。学画鸦儿犹未就。眉尖已作伤春皱。
</font><p></p>
&nbsp;&nbsp;&nbsp;&nbsp;扑蝶西园随伴走。花落花开，渐解相思瘦。破镜重圆人在否。章台折尽青青柳。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;雨后春容清更丽。只有离人，幽恨终难洗。北固山前三面水。碧琼梳拥青螺髻。
</font><p></p>
&nbsp;&nbsp;&nbsp;&nbsp;一纸乡书来万里。问我何年，真个成归计。白首送春拚一醉。东风吹破千行泪。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（暮春别李公择）</font></span></font></font></p>
<ul>
&nbsp;&nbsp;&nbsp;&nbsp;簌簌无风花自。寂寞园林，柳老樱桃过。落日多情还照坐。山青一点横云破。
</font><p></p>
&nbsp;&nbsp;&nbsp;&nbsp;路尽河回千转柁。系缆渔村，月暗孤灯火。凭仗飞魂招楚些。我思君处君思我。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（密州上元）</font></span></font></font></p>
<ul>
&nbsp;&nbsp;&nbsp;&nbsp;灯火钱塘三五夜。明月如霜，照见人如画。帐底吹笙香吐麝。此般风味应无价。
</font><p></p>
&nbsp;&nbsp;&nbsp;&nbsp;寂寞山城人老也。击鼓吹箫，乍入农桑社。火冷灯稀霜露下。昏昏雪意云垂野。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（密州冬夜文安国席上作）</font></span></font></font></p>
<ul>
&nbsp;&nbsp;&nbsp;&nbsp;帘外东风交雨霰。帘里佳人，笑语如莺燕。深惜今年正月暖。灯光酒色摇金盏。
</font><p></p>
&nbsp;&nbsp;&nbsp;&nbsp;掺鼓渔阳挝未遍。舞褪琼钗，汗湿香罗软。今夜何人吟古怨。清诗未就冰生砚。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（过涟水军赠赵晦之）</font></span></font></font></p>
<ul>
&nbsp;&nbsp;&nbsp;&nbsp;自古涟漪佳绝地。绕郭荷花，欲把吴兴比。倦客尘埃何处洗。真君堂下寒泉水。
</font><p></p>
&nbsp;&nbsp;&nbsp;&nbsp;左海门前酤酒市。夜半潮来，月下孤舟起。倾盖相逢拚一醉。双凫飞去人千里。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（述怀）</font></span></font></font></p>
<ul>
&nbsp;&nbsp;&nbsp;&nbsp;云水萦回溪上路。叠叠青山，环绕溪东注。月白沙汀翘宿鹭。更无一点尘来处。
</font><p></p>
&nbsp;&nbsp;&nbsp;&nbsp;溪叟相看私自语。底事区区，苦要为官去。尊酒不空田百亩。归来分得闲中趣。
</font><p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（润州多景楼与孙巨源相遇）</font></span></font></font></p>
<ul>
&nbsp;&nbsp;&nbsp;&nbsp;多情多感仍多病，多景楼中。尊酒相逢。乐事回头一笑空。
</font><p></p>
&nbsp;&nbsp;&nbsp;&nbsp;停杯且听琵琶语，细捻轻拢。醉脸春融。斜照江天一抹红。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（湖州暂来徐州重阳作）</font></span></font></font></p>
<ul>
&nbsp;&nbsp;&nbsp;&nbsp;浅霜侵绿。发少仍新沐。冠直缝，巾横幅。美人怜我老，玉手簪黄菊。秋露重，真珠落袖沾余馥。
</font><p></p>
&nbsp;&nbsp;&nbsp;&nbsp;坐上人如玉。花映花奴肉。蜂蝶乱，飞相逐。明年人纵健，此会应难复。须细看，晚来月上和银烛。
</font><p></p>
</ul><p></p>
<p align="center"><font face="黑体" size="3" color="#000080">苏幕遮</font><span><font size="2" color="#FF00FF">（咏选仙图）</font></span></font></font></p>
<ul>
&nbsp;&nbsp;&nbsp;&nbsp;暑笼晴，风解愠。雨后余清，暗袭衣裾润。一局选仙逃暑困。笑指尊前、谁向青霄近。
</font><p></p>
&nbsp;&nbsp;&nbsp;&nbsp;整金盆，轮玉笋。凤驾鸾车，谁敢争先进。重五休言升最紧。纵有碧油，到了输堂印。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font></font></font></p>
<ul>
&nbsp;&nbsp;&nbsp;&nbsp;。至梦州乃别。余以十一月十五日至海州，与太守会于景疏楼上，作此词以寄巨源\\
</font><p></p>
&nbsp;&nbsp;&nbsp;&nbsp;长忆别时，景疏楼上，明月如水。美酒清歌，留连不住，月随人千里。别来三度，孤光又满，冷落共谁同醉。卷珠帘，凄然顾影，共伊到明无寐。
</font><p></p>
&nbsp;&nbsp;&nbsp;&nbsp;今朝有客，来从淮上，能道使君深意。凭仗清淮，分明到海，中有相思泪。而今何在，西垣清禁，夜永露华侵被。此时看，回廊晓月，也应暗记。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（夜宿燕子楼，梦盼盼，因作此词。）</font></span></font></font></p>
<ul>
&nbsp;&nbsp;&nbsp;&nbsp;明月如霜，好风如水，清景无限。曲港跳鱼，圆荷泻露，寂寞无人见。如三鼓，铿然一叶，黯黯梦云惊断。夜茫茫，重寻无处，觉来小园行遍。
</font><p></p>
&nbsp;&nbsp;&nbsp;&nbsp;天涯倦客，山中归路，望断故园心眼。燕子楼空，佳人何在，空锁楼中燕。古今如梦，何曾梦觉，但有旧欢新怨。异时对，黄楼夜景，为余浩叹。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（茶词）</font></span></font></font></p>
<ul>
&nbsp;&nbsp;&nbsp;&nbsp;绮席才终。欢意犹浓。酒阑时、高兴无穷。共夸君赐，初拆臣封。看分香饼，黄金缕，密云龙。
</font><p></p>
&nbsp;&nbsp;&nbsp;&nbsp;斗赢一水，功敌千钟。觉凉生、两腋清风。暂留红袖，少却纱笼。放笙歌散，庭馆静，略从容。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（寓意）</font></span></font></font></p>
<ul>
&nbsp;&nbsp;&nbsp;&nbsp;三入承明。四至九卿。问书生、何辱何荣。金张七叶，纨绮貂缨。无汗马事，不献赋，不明经。
</font><p></p>
&nbsp;&nbsp;&nbsp;&nbsp;成都卜肆，寂寞君平。郑子真、岩谷躬耕。寒灰炙手，人重人轻。除竺乾学，得无念，得无名。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（述怀）</font></span></font></font></p>
<ul>
&nbsp;&nbsp;&nbsp;&nbsp;清夜无尘。月色如银。酒斟时、须满十分。浮名浮利，虚苦劳神。叹隙中驹，石中火，梦中身。
</font><p></p>
&nbsp;&nbsp;&nbsp;&nbsp;虽抱文章，开口谁亲。且陶陶、乐尽天真。几时归去，作个闲人。对一张琴，一壶酒，一溪云。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（秋与）</font></span></font></font></p>
<ul>
&nbsp;&nbsp;&nbsp;&nbsp;昨夜霜风。先入梧桐。浑无处、回避衰容。问公何事，不语书空。但一回醉一回病，一回慵。
</font><p></p>
&nbsp;&nbsp;&nbsp;&nbsp;朝来庭下，光阴如箭，似无言、有意伤侬。都将万事，付与千钟。任酒花白，眼花乱，烛花红。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（冬思）</font></span></font></font></p>
<ul>
&nbsp;&nbsp;&nbsp;&nbsp;携手江村。梅雪飘裙。情何限、处处消魂。故人不见，旧曲重闻。向望湖楼，孤山寺，涌金门。
</font><p></p>
&nbsp;&nbsp;&nbsp;&nbsp;寻常行处，题诗千首，绣罗衫、与拂红尘。别来相忆，知是何人。有湖中月，江边柳，陇头云。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（过七里滩）</font></span></font></font></p>
<ul>
&nbsp;&nbsp;&nbsp;&nbsp;一叶舟轻。双桨鸿惊。水天清、影湛波平。鱼翻藻鉴，鹭点烟汀。过沙溪急，霜溪冷，月溪明。
</font><p></p>
&nbsp;&nbsp;&nbsp;&nbsp;重重似画，曲曲如屏。算当年、虚老严陵。君臣一梦，今古虚名。但远山长，云山乱，晓山青。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（歌妓）</font></span></font></font></p>
<ul>
&nbsp;&nbsp;&nbsp;&nbsp;绣帘高卷倾城出。灯前潋滟横波溢。皓齿发清歌。春愁入翠蛾。
</font><p></p>
&nbsp;&nbsp;&nbsp;&nbsp;凄音休怨乱。我已先肠断。遗响下清虚。累累一串珠。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;碧纱微露纤纤玉。朱唇渐暖参差竹。越调变新声。龙吟彻骨清。
</font><p></p>
&nbsp;&nbsp;&nbsp;&nbsp;夜来残酒醒。惟觉霜袍冷。不见敛眉人。胭脂觅旧痕。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;秋风湖上萧萧雨。使君欲去还留住。今日漫留君。明朝愁杀人。
</font><p></p>
&nbsp;&nbsp;&nbsp;&nbsp;佳人千点泪。洒向长河水。不用敛双蛾。路人啼更多。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（杭妓往苏迓新守）</font></span></font></font></p>
<ul>
&nbsp;&nbsp;&nbsp;&nbsp;玉童西迓浮丘伯。洞天冷落秋萧瑟。不用许飞琼。瑶台空月明。
</font><p></p>
&nbsp;&nbsp;&nbsp;&nbsp;清香凝夜宴。借与韦郎看。莫便向姑苏。扁舟下五湖。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;天怜豪俊腰金晚。故教月向松江满。清景为淹留。从君都占秋。
</font><p></p>
&nbsp;&nbsp;&nbsp;&nbsp;身闲惟有酒。试问清游首。帝梦已遥思。匆匆归去时。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（述古席上）</font></span></font></font></p>
<ul>
&nbsp;&nbsp;&nbsp;&nbsp;娟娟缺月西南落。相思拨断琵琶索。枕泪梦魂中。觉来眉晕重。
</font><p></p>
&nbsp;&nbsp;&nbsp;&nbsp;华堂堆烛泪。长笛吹新水。醉客各西东。应思陈孟公。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;玉笙不受朱唇暖。离声凄咽胸填满。遗恨几千秋。恩留人不留。
</font><p></p>
&nbsp;&nbsp;&nbsp;&nbsp;他年京国酒。泫泪攀枯柳。莫唱短因缘。长安远似天。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（新月）</font></span></font></font></p>
<ul>
&nbsp;&nbsp;&nbsp;&nbsp;画檐初挂弯弯月。孤光未满先忧缺。遥认玉帘钩。天孙梳洗楼。
</font><p></p>
&nbsp;&nbsp;&nbsp;&nbsp;佳人言语好。不愿求新巧。此恨固应知。愿人无别离。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;凤回仙驭云开扇。更阑月坠星河转。枕上梦魂惊。晓檐疏雨零。
</font><p></p>
&nbsp;&nbsp;&nbsp;&nbsp;相逢虽草草。长共天难老。终不羡人间。人间日似年。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（有寄）</font></span></font></font></p>
<ul>
&nbsp;&nbsp;&nbsp;&nbsp;城隅静女何人见。先生日夜歌彤管。谁识蔡姬贤。江南顾彦先。
</font><p></p>
&nbsp;&nbsp;&nbsp;&nbsp;先生那久困。汤沐须名郡。惟有谢夫人。从来见拟伦。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;买田阳羡吾将老。从来只为溪山好。来往一虚舟。聊随物外游。
</font><p></p>
&nbsp;&nbsp;&nbsp;&nbsp;有书仍懒著。水调歌归去。筋力不辞诗。要须风雨时。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;落花闲院春衫薄。薄衫春院闲花落。迟日恨依依。依依恨日迟。
</font><p></p>
&nbsp;&nbsp;&nbsp;&nbsp;梦回莺舌弄。弄舌莺回梦。邮便问人羞。羞人问便邮。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（夏景回文）</font></span></font></font></p>
<ul>
&nbsp;&nbsp;&nbsp;&nbsp;火云凝汗挥珠颗。颗珠挥汗凝云火。琼暖碧纱轻。轻纱碧暖琼。
</font><p></p>
&nbsp;&nbsp;&nbsp;&nbsp;晕腮嫌枕印。印枕嫌腮晕。闲照晚妆残。残妆晚照闲。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;峤南江浅红梅小。小梅红浅江南峤。窥我向疏篱。篱疏向我窥。
</font><p></p>
&nbsp;&nbsp;&nbsp;&nbsp;老人行即到。到即行人老。离别惜残枝。枝残惜别离。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文四时春闺怨）</font></span></font></font></p>
<ul>
&nbsp;&nbsp;&nbsp;&nbsp;翠鬟斜幔云垂耳。耳垂云幔斜鬟翠。春晚睡昏昏。昏昏睡晚春。
</font><p></p>
&nbsp;&nbsp;&nbsp;&nbsp;细花梨雪坠。坠寻乘花细。颦浅念谁人。人谁念浅颦。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文夏闺怨）</font></span></font></font></p>
<ul>
&nbsp;&nbsp;&nbsp;&nbsp;柳庭风散人眠昼。昼眠人静风庭柳。香汗薄衫凉。凉衫薄汗香。
</font><p></p>
&nbsp;&nbsp;&nbsp;&nbsp;手红冰碗茫藕。藕碗冰红手。郎笑藕丝长。长丝藕笑郎。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文秋闺怨）</font></span></font></font></p>
<ul>
&nbsp;&nbsp;&nbsp;&nbsp;井桐双照新妆冷。冷妆新照双桐井。羞对井花愁。愁花井对羞。
</font><p></p>
&nbsp;&nbsp;&nbsp;&nbsp;影孤怜夜永。永夜怜孤影。楼上不宜秋。秋宜不上楼。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文冬闺怨）</font></span></font></font></p>
<ul>
&nbsp;&nbsp;&nbsp;&nbsp;雪花飞暖融香颊。颊香隔暖飞花雪。欺雪任单衣。衣单任雪欺。
</font><p></p>
&nbsp;&nbsp;&nbsp;&nbsp;别时梅子结。结子梅时别。归不恨开迟。迟开恨不归。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（诉别）</font></span></font></font></p>
<ul>
&nbsp;&nbsp;&nbsp;&nbsp;三度别君来，此别真迟暮。白尽老髭须，明日淮南去。
</font><p></p>
&nbsp;&nbsp;&nbsp;&nbsp;酒罢月随人，泪湿花如雾。后月逐君还，梦绕湖边路。
</font><p></p>
</ul><p></p>
<p align="center"><font face="黑体" size="3" color="#000080">翻香令</font></font></font></p>
<ul>
&nbsp;&nbsp;&nbsp;&nbsp;金炉犹暖麝煤残。惜香更把宝钗翻。重闻处，余熏在，这一番、气味胜从前。
</font><p></p>
&nbsp;&nbsp;&nbsp;&nbsp;背人偷盖小逢山。更将沈水暗同然。且图得，氤氲久，为情深、嫌怕断头烟。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font><span><font size="2" color="#FF00FF">（寄远）</font></span></font></font></p>
<ul>
&nbsp;&nbsp;&nbsp;&nbsp;莫怪归心甚速，西湖自有蛾眉。若见故人须细说，白发倍当时。
</font><p></p>
&nbsp;&nbsp;&nbsp;&nbsp;小郑非常强记，二南依旧能诗。更有鲈鱼堪切脍，儿辈莫教知。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（琵琶）</font></span></font></font></p>
<ul>
&nbsp;&nbsp;&nbsp;&nbsp;定场贺老今何在。几度新声改。怨声坐使旧声阑。俗耳只知繁手、不须弹。
</font><p></p>
&nbsp;&nbsp;&nbsp;&nbsp;断弦试问谁能晓。七岁文姬小。试教弹作辊雷声。应有开元遗老、泪纵横。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（述怀）</font></span></font></font></p>
<ul>
&nbsp;&nbsp;&nbsp;&nbsp;归心正似三春草。试著莱衣小。橘怀几日向翁开。怀祖已_文度、不归来。
</font><p></p>
&nbsp;&nbsp;&nbsp;&nbsp;禅心已断人间爱。只有平交在。笑论瓜葛一枰同。看取灵光新赋、有家风。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（有美堂赠述古）</font></span></font></font></p>
<ul>
&nbsp;&nbsp;&nbsp;&nbsp;湖山信是东南美。一望弥千里。使君能得几回来。便使尊前醉倒、且徘徊。
</font><p></p>
&nbsp;&nbsp;&nbsp;&nbsp;沙河塘里灯初上。水调谁家唱。夜阑风静欲归时。惟有一江明月、碧琉璃。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;作，非也。山谷亦云。大观中，于金陵见其亲笔，实《东坡词》也\\
</font><p></p>
&nbsp;&nbsp;&nbsp;&nbsp;波声拍枕长淮晓。隙月窥人小。无情汴水自东流。只载一船离恨、向西州。
</font><p></p>
&nbsp;&nbsp;&nbsp;&nbsp;竹溪花浦曾同醉。酒味多于泪。谁教风鉴在尘埃。酝造一场烦恼、送人来。
</font><p></p>
</ul><p></p>
<p align="center"><font face="黑体" size="3" color="#000080">河满子</font><span><font size="2" color="#FF00FF">（湖州作）</font></span></font></font></p>
<ul>
&nbsp;&nbsp;&nbsp;&nbsp;见说岷峨凄怆，旋闻江汉澄清。但觉秋来归梦好，西南自有长城。东府三人最少，西山八国初平。
</font><p></p>
&nbsp;&nbsp;&nbsp;&nbsp;莫负花溪纵赏，何妨药市微行。试问当垆人在否，空教是处闻名。唱著子渊新曲，应须分外含情。
</font><p></p>
</ul><p></p>
<p align="center"><font face="黑体" size="3" color="#000080">哨遍</font></font></font></p>
<ul>
&nbsp;&nbsp;&nbsp;&nbsp;其陋。独鄱阳董毅夫过而悦之，有卜邻之意。乃取归去来词，稍加概括，使就声律，以遗毅夫。使家僮歌之，时相从于东坡，释耒而和之，扣牛角而为之节，不亦乐乎\\
</font><p></p>
&nbsp;&nbsp;&nbsp;&nbsp;为米折腰，因酒弃家，口体交相累。归去来，谁不遣君归。觉从前皆非今是。露未。征夫指予归路，门前笑语喧童稚。嗟旧菊都荒，新松暗老，吾年今已如此。但小窗容膝闭柴扉。策杖看孤云暮鸿飞。云山无心，鸟倦知还，本非有意。
</font><p></p>
&nbsp;&nbsp;&nbsp;&nbsp;噫。归去来兮。我今忘我兼忘世。亲戚无浪语，琴书中有真味。步翠麓崎岖，泛溪窈窕，涓涓暗谷流春水。观草木欣荣，幽人自感，吾生行且休矣。念寓形宇内复几时。不自觉皇皇欲何之。委吾心、去留谁计。神仙知在何处，富贵非吾志。但知临水登山啸咏，自引壶觞自醉。此生天命更何疑。且乘流、遇坎还止。
</font><p></p>
</ul><p></p>
<p align="center"><font face="黑体" size="3" color="#000080">哨遍</font><span><font size="2" color="#FF00FF">（春词）</font></span></font></font></p>
<ul>
&nbsp;&nbsp;&nbsp;&nbsp;睡起画堂，银蒜押帘，珠幕云垂地。初雨歇，洗出碧罗天，正溶溶养花天气。一霎暖风回芳草，荣光浮动，掩皱银塘水。方右靥匀酥，花须吐绣，园林排比红翠。见乳燕捎蝶过繁枝。忽一线炉香逐游丝。昼永人间，独立斜阳，晚来情味。
</font><p></p>
&nbsp;&nbsp;&nbsp;&nbsp;便乘兴携将佳丽。深入芳菲里。拨胡琴语，轻拢慢捻总吕。看紧约罗裙，急趣檀板，霓裳入破惊鸿起。颦月临眉，醉霞横脸，歌声悠扬云际。任满头红雨落花飞。渐T鹊楼西玉蟾低。尚徘徊、未尽欢意。君看今古悠悠，浮宦人间世。这些百岁，光阴几日，三万六千而已。醉乡路稳不妨行，但人生、要适情耳。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（己巳重九和苏坚）</font></span></font></font></p>
<ul>
&nbsp;&nbsp;&nbsp;&nbsp;我辈情钟，古来谁似龙山宴。而今楚甸。戏马余飞观。
</font><p></p>
&nbsp;&nbsp;&nbsp;&nbsp;顾谓佳人，不觉秋强半。筝声远。鬓云吹乱。愁入参差雁。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（庚午重九再用前韵）</font></span></font></font></p>
<ul>
&nbsp;&nbsp;&nbsp;&nbsp;不用悲秋，今年身健还高宴。江村海甸。总作空花观。
</font><p></p>
&nbsp;&nbsp;&nbsp;&nbsp;尚想横汾，兰菊纷相半。楼船远。白云飞乱。空有年年雁。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（再和送钱公永）</font></span></font></font></p>
<ul>
&nbsp;&nbsp;&nbsp;&nbsp;莫唱阳关，风流公子方终宴。秦山禹甸。缥缈真奇观。
</font><p></p>
&nbsp;&nbsp;&nbsp;&nbsp;北望平原，落日山衔半。孤帆远。我歌君乱。一送西飞雁。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;醉漾轻舟，信流引到花深处。尘缘相误。无计花间住。
</font><p></p>
&nbsp;&nbsp;&nbsp;&nbsp;烟水茫茫，千里斜阳暮。山无数。乱红如雨。不记来时路。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（离恨）</font></span></font></font></p>
<ul>
&nbsp;&nbsp;&nbsp;&nbsp;月转乌啼，画堂宫徵生离恨。美人愁闷。不管罗衣褪。
</font><p></p>
&nbsp;&nbsp;&nbsp;&nbsp;清泪斑斑，挥断柔肠寸。嗔人问。背灯偷h拭尽残妆粉。
</font><p></p>
</ul><p></p>
<p align="center"><font face="黑体" size="3" color="#000080">人娇</font><span><font size="2" color="#FF00FF">（王都尉席上赠侍人）</font></span></font></font></p>
<ul>
&nbsp;&nbsp;&nbsp;&nbsp;满院桃花，尽是刘郎未见。于中更、一枝纤软。仙家日月，笑人间春晚。浓睡起，惊飞乱红千片。
</font><p></p>
&nbsp;&nbsp;&nbsp;&nbsp;密意难传，羞容易变。平白地、为伊肠断。问君终日，怎安排心眼。须信道，司空自来见惯。
</font><p></p>
</ul><p></p>
<p align="center"><font face="黑体" size="3" color="#000080">人娇</font><span><font size="2" color="#FF00FF">（或云赠朝云）</font></span></font></font></p>
<ul>
&nbsp;&nbsp;&nbsp;&nbsp;白发苍颜，正是维摩境界。空方丈、散花何碍。朱唇箸点，更髻鬟生彩。这些个，千生万生只在。
</font><p></p>
&nbsp;&nbsp;&nbsp;&nbsp;好事心肠，著人情态。闲窗下、敛云凝黛。明朝端午，待学纫兰为佩。寻一首好诗，要书裙带。
</font><p></p>
</ul><p></p>
<p align="center"><font face="黑体" size="3" color="#000080">人娇</font><span><font size="2" color="#FF00FF">（戏邦直）</font></span></font></font></p>
<ul>
&nbsp;&nbsp;&nbsp;&nbsp;别贺来时，灯火荧煌无数。向青琐、隙中偷觑。元来便是，共彩鸾仙侣。方见了，管须低声说与。
</font><p></p>
&nbsp;&nbsp;&nbsp;&nbsp;百子流苏，千枝宝炬。人间有、洞房烟雾。春来何事，故抛人别处。坐望断，楼中远山归路。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（送述古迓元素）</font></span></font></font></p>
<ul>
&nbsp;&nbsp;&nbsp;&nbsp;钱塘风景古来奇。太守例能诗。先驱负弩何在，心已誓江西。
</font><p></p>
&nbsp;&nbsp;&nbsp;&nbsp;花尽后，叶飞时。雨凄凄。若为情绪，更问新官，向旧官啼。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（海棠）</font></span></font></font></p>
<ul>
&nbsp;&nbsp;&nbsp;&nbsp;海棠珠缀一重重。清晓近帘栊。胭脂谁与匀淡，偏向脸边浓。
</font><p></p>
&nbsp;&nbsp;&nbsp;&nbsp;看叶嫩，惜花红。意无穷。如花似叶，岁岁年年，共占春风。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（琵琶女）</font></span></font></font></p>
<ul>
&nbsp;&nbsp;&nbsp;&nbsp;小莲初上琵琶弦。弹破碧云天。分明绣阁幽恨，都向曲中传。
</font><p></p>
&nbsp;&nbsp;&nbsp;&nbsp;肤莹玉，鬓梳蝉。绮窗前。素娥今夜，故故随人，似斗婵娟。
</font><p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（送孙巨源）</font></span></font></font></p>
<ul>
&nbsp;&nbsp;&nbsp;&nbsp;水涵空，山照市。西汉二疏乡里。新白发，旧黄金。故人恩义深。
</font><p></p>
&nbsp;&nbsp;&nbsp;&nbsp;海东头，山尽处。自古空槎来去。槎有信，赴秋期。使君行不归。
</font><p></p>
</ul><p></p>
<p align="center"><font face="黑体" size="3" color="#000080">华清引</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;平时十月幸兰汤。玉L琼梁。五家车马如水，珠玑满路旁。
</font><p></p>
&nbsp;&nbsp;&nbsp;&nbsp;翠华一去掩方床。独留烟树苍苍。至今清夜月，依前过缭墙。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;华胥梦断人何处。听得莺啼红树。几点蔷薇香雨。寂寞闲庭户。
</font><p></p>
&nbsp;&nbsp;&nbsp;&nbsp;暖风不解留花住。片片著人无数。楼上望春归去。芳草迷归路。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（述怀）</font></span></font></font></p>
<ul>
&nbsp;&nbsp;&nbsp;&nbsp;醉醒醒醉。凭君会取这滋味。浓斟琥珀香浮蚁。一到愁肠，别有阳春意。
</font><p></p>
&nbsp;&nbsp;&nbsp;&nbsp;须将幕席为天地。歌前起舞花前睡。从他落魄陶陶里。犹胜醒醒，惹得闲憔悴。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（席上呈元素）</font></span></font></font></p>
<ul>
&nbsp;&nbsp;&nbsp;&nbsp;分携如昨。人生到处萍飘泊。偶然相聚还离索。多病多愁，须信从来错。
</font><p></p>
&nbsp;&nbsp;&nbsp;&nbsp;尊前一笑休辞却。天涯同是伤沦落。故山犹负平生约。西望峨嵋，长羡归飞鹤。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（忆别）</font></span></font></font></p>
<ul>
&nbsp;&nbsp;&nbsp;&nbsp;苍头华发。故山归计何时决。旧交新贵音书绝。惟有佳人，犹作殷勤别。
</font><p></p>
&nbsp;&nbsp;&nbsp;&nbsp;离亭欲去歌声咽。潇潇细雨凉吹颊。泪珠不用罗巾`。弹在罗衣，图得见时说。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（述情）</font></span></font></font></p>
<ul>
&nbsp;&nbsp;&nbsp;&nbsp;轻云微月。二更酒醒船初发。孤城回望苍烟合。公子佳人，不记归时节。
</font><p></p>
&nbsp;&nbsp;&nbsp;&nbsp;巾偏扇坠滕床滑。觉来幽梦无人说。此生飘荡何时歇。家在西南，长作东南别。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（秋夜）</font></span></font></font></p>
<ul>
&nbsp;&nbsp;&nbsp;&nbsp;秋帷里。长漏伴人无寐。低玉枕凉轻绣被。一番秋气味。
</font><p></p>
&nbsp;&nbsp;&nbsp;&nbsp;晓色又侵窗纸。窗外鸡声初起。声断几声还到耳。已明声未已。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（秋兴）</font></span></font></font></p>
<ul>
&nbsp;&nbsp;&nbsp;&nbsp;秋池阁。风傍晓庭帘幕。霜叶未衰吹未落。半惊鸦喜鹊。
</font><p></p>
&nbsp;&nbsp;&nbsp;&nbsp;自笑浮名情薄。似与世人疏略。一片懒心双懒脚。好教闲处著。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（秋感）</font></span></font></font></p>
<ul>
&nbsp;&nbsp;&nbsp;&nbsp;今夜雨。断送一年残暑。坐听潮声来别浦。明朝何处去。
</font><p></p>
&nbsp;&nbsp;&nbsp;&nbsp;孤负金尊绿醑。来岁今宵圆否。酒醒梦回愁几许。夜阑还独语。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;唐庄宗制，名忆仙姿，嫌其名不雅，故改为如梦令。盖庄宗作此词，卒章云：“如梦如梦，和泪出门相送。”因取以为名云\\
</font><p></p>
&nbsp;&nbsp;&nbsp;&nbsp;水垢何曾相受。细看两俱无有。寄语揩背人，尽日劳君挥肘。轻手，轻手，居士本来无垢。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（同前）</font></span></font></font></p>
<ul>
&nbsp;&nbsp;&nbsp;&nbsp;自净方能净彼。我自汗流呀气。寄语澡浴人，且共肉身游戏。但洗。但洗。俯为人间一切。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（有寄）</font></span></font></font></p>
<ul>
&nbsp;&nbsp;&nbsp;&nbsp;为向东坡传语。人在玉堂深处。别后有谁来，雪压小桥无路。归去。归去。江上一犁春雨。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;手种堂前桃李。无限绿阴青子。帘外百舌儿，惊起五更春睡。居士。居士。莫忘小桥流水。
</font><p></p>
</ul><p></p>
<p align="center"><font face="黑体" size="3" color="#000080">阳关曲</font><span><font size="2" color="#FF00FF">（中秋作本名小秦王，入腔即阳关曲）</font></span></font></font></p>
<ul>
&nbsp;&nbsp;&nbsp;&nbsp;暮云收尽溢清寒。银汉无声转玉盘。此生此夜不长好，明月明年何处看。
</font><p></p>
</ul><p></p>
<p align="center"><font face="黑体" size="3" color="#000080">阳关曲</font><span><font size="2" color="#FF00FF">（军中）</font></span></font></font></p>
<ul>
&nbsp;&nbsp;&nbsp;&nbsp;受降城下紫髯郎。戏马台南旧战场。恨君不取契丹首，金甲牙旗归故乡。
</font><p></p>
</ul><p></p>
<p align="center"><font face="黑体" size="3" color="#000080">阳关曲</font><span><font size="2" color="#FF00FF">（李公择）</font></span></font></font></p>
<ul>
&nbsp;&nbsp;&nbsp;&nbsp;济南春好雪初晴。才到龙山马足轻。使君莫忘溪女，还作阳关肠断声。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠润守许仲涂，且以“郑容落籍、高莹从良”为句首）</font></span></font></font></p>
<ul>
&nbsp;&nbsp;&nbsp;&nbsp;郑庄好客。容我尊前先堕帻。落笔生风。籍籍声名不负公。
</font><p></p>
&nbsp;&nbsp;&nbsp;&nbsp;高山白早。莹骨冰肤那解老。从此南徐。良夜清风月满湖。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寓意）</font></span></font></font></p>
<ul>
&nbsp;&nbsp;&nbsp;&nbsp;云鬟倾倒。醉倚阑干风月好。凭仗相扶。误入仙家碧玉壶。
</font><p></p>
&nbsp;&nbsp;&nbsp;&nbsp;连天衰草。下走湖南西去道。一舸姑苏。便逐鸱夷去得无。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（荔支）</font></span></font></font></p>
<ul>
&nbsp;&nbsp;&nbsp;&nbsp;闽溪珍献。过海云帆来似箭。玉座金盘。不贡奇葩四百年。
</font><p></p>
&nbsp;&nbsp;&nbsp;&nbsp;轻红酿白。雅称佳人纤手擘。骨细肌香。恰是当年十八娘。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（送东武令赵晦之）</font></span></font></font></p>
<ul>
&nbsp;&nbsp;&nbsp;&nbsp;贤哉令尹。三仕已之无喜愠。我独何人。犹把虚名玷缙绅。
</font><p></p>
&nbsp;&nbsp;&nbsp;&nbsp;不如归去。二顷良田无觅处。归去来兮。待有良田是几时。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;玉觞无味。中有佳人千点泪。学道忘忧。一念还成不自由。
</font><p></p>
&nbsp;&nbsp;&nbsp;&nbsp;如今未见。归去东园花似霰。一语相开。匹似当初本不来。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（送赵令）</font></span></font></font></p>
<ul>
&nbsp;&nbsp;&nbsp;&nbsp;春光亭下。流水如今何在也。岁月如梭。白首相看拟奈何。
</font><p></p>
&nbsp;&nbsp;&nbsp;&nbsp;故人重见。世事年来千万变。官况阑珊。惭愧青松守岁寒。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;曰：“臣无功受赏。”帝曰：“此事岂容卿有功乎？”同舍每以为笑。余过吴兴，而李公择生子，三日会客，求歌辞，乃作此词戏之，举座皆绝倒。\\
</font><p></p>
&nbsp;&nbsp;&nbsp;&nbsp;惟熊佳梦。释氏老君亲抱送。壮气横秋。未满三朝已食牛。
</font><p></p>
&nbsp;&nbsp;&nbsp;&nbsp;犀钱玉果。利市平分沾四坐。多谢无功。此事如何到得侬。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（得书）</font></span></font></font></p>
<ul>
&nbsp;&nbsp;&nbsp;&nbsp;晓来风细。不会鹊声来报喜。却羡寒梅。先觉春风一夜来。
</font><p></p>
&nbsp;&nbsp;&nbsp;&nbsp;香笺一纸。写尽回文机上意。欲卷重开。读遍千回与万回。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;天台旧路。应恨刘郎来又去。别酒频倾。忍听阳关第四声。
</font><p></p>
&nbsp;&nbsp;&nbsp;&nbsp;刘郎未老。怀恋仙乡重得到。只恐因循。不见如今劝酒人。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;霄花络上，顺常昼卧其下。子瞻为郡，一日屏骑从过之，松风骚然。顺指落花觅句，子瞻为赋此词\\
</font><p></p>
&nbsp;&nbsp;&nbsp;&nbsp;双龙对起。白甲苍髯烟雨里。疏影微香。下有幽人昼梦长。
</font><p></p>
&nbsp;&nbsp;&nbsp;&nbsp;湖风清软。双鹊飞来争噪晚。翠s红轻。时下凌霄百尺英。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠小鬟琵琶）</font></span></font></font></p>
<ul>
&nbsp;&nbsp;&nbsp;&nbsp;琵琶绝艺。年纪都来十一二。拨弄么弦。未解将心指下传。
</font><p></p>
&nbsp;&nbsp;&nbsp;&nbsp;主人_小。欲向东风先醉倒。已属君家。且更从容等待他。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;春牛春杖。无限春风来海上。便与春工。染得桃红似肉红。
</font><p></p>
&nbsp;&nbsp;&nbsp;&nbsp;春幡春胜。一阵春风吹酒醒。不似天涯。卷起杨花似雪花。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（雪词）</font></span></font></font></p>
<ul>
&nbsp;&nbsp;&nbsp;&nbsp;云容皓白。破晓玉英纷似织。风力无端。欲学杨花更耐寒。
</font><p></p>
&nbsp;&nbsp;&nbsp;&nbsp;相如未老。梁苑犹能陪俊少。莫惹闲愁。且折江梅上小楼。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（花）</font></span></font></font></p>
<ul>
&nbsp;&nbsp;&nbsp;&nbsp;玉房金蕊。宜在玉人纤手里。淡月朦胧。更有微微弄袖风。
</font><p></p>
&nbsp;&nbsp;&nbsp;&nbsp;温香熟美。醉慢云鬟垂两耳。多谢春工。不是花红是玉红。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（春月）</font></span></font></font></p>
<ul>
&nbsp;&nbsp;&nbsp;&nbsp;春庭月午。摇荡香醪光欲舞。步转回廊。半落梅花婉娩香。
</font><p></p>
&nbsp;&nbsp;&nbsp;&nbsp;轻云薄雾。总是少年行东处。不似秋光。只与离人照断肠。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠胜之）</font></span></font></font></p>
<ul>
&nbsp;&nbsp;&nbsp;&nbsp;天然宅院。赛了千千并万万。说与贤知。表德元来是胜之。
</font><p></p>
&nbsp;&nbsp;&nbsp;&nbsp;今来十四。海里猴儿奴子是。要赌休痴。六只骰儿六点儿。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（新秋）</font></span></font></font></p>
<ul>
&nbsp;&nbsp;&nbsp;&nbsp;风卷珠帘自上钩。萧萧乱叶报新秋。独携纤手上高楼。
</font><p></p>
&nbsp;&nbsp;&nbsp;&nbsp;缺月向人舒窈窕，三星当户照绸缪。香生雾e见纤柔。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（游蕲水清泉寺。寺临兰溪，溪水西流）</font></span></font></font></p>
<ul>
&nbsp;&nbsp;&nbsp;&nbsp;山下兰芽短浸溪。松间沙路净无泥。萧萧春雨子规啼。
</font><p></p>
&nbsp;&nbsp;&nbsp;&nbsp;谁道人生无再少，门前流水尚能西。休将白发唱黄鸡。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（渔父）</font></span></font></font></p>
<ul>
&nbsp;&nbsp;&nbsp;&nbsp;西塞山边白鹭飞。散花洲外片帆微。桃花流水鳜鱼肥。
</font><p></p>
&nbsp;&nbsp;&nbsp;&nbsp;自庇一身青箬笠，相随到处绿蓑衣。斜风细雨不须归。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;明日酒醒，雪大作，又作二首\\
</font><p></p>
&nbsp;&nbsp;&nbsp;&nbsp;覆块青青麦未苏。江南云叶暗随车。临皋烟景世间无。
</font><p></p>
&nbsp;&nbsp;&nbsp;&nbsp;雨脚半收檐断线，雪林初下瓦疏珠。归来冰颗乱黏须。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（前韵）</font></span></font></font></p>
<ul>
&nbsp;&nbsp;&nbsp;&nbsp;醉梦醺醺晓未苏。门前辘辘使君车。扶头一盏怎生无。
</font><p></p>
&nbsp;&nbsp;&nbsp;&nbsp;废圃寒蔬挑翠羽，小槽春酒冻真珠。清香细细嚼梅须。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（前韵）</font></span></font></font></p>
<ul>
&nbsp;&nbsp;&nbsp;&nbsp;雪里餐毡例姓苏。使君载酒为回车。天寒酒色转头无。
</font><p></p>
&nbsp;&nbsp;&nbsp;&nbsp;荐士已闻飞鹗表，报恩应不用蛇珠。醉中还许揽桓须。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（再和前韵）</font></span></font></font></p>
<ul>
&nbsp;&nbsp;&nbsp;&nbsp;半夜银山上积苏。朝来九陌带随车。涛江烟渚一时无。
</font><p></p>
&nbsp;&nbsp;&nbsp;&nbsp;空腹有诗衣有结，湿薪如桂米如珠。冻吟谁伴捻髭须。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（前韵）</font></span></font></font></p>
<ul>
&nbsp;&nbsp;&nbsp;&nbsp;万顷风涛不记苏。雪晴江上麦千车。但令人饱我愁无。
</font><p></p>
&nbsp;&nbsp;&nbsp;&nbsp;翠袖倚风萦柳絮，绛唇得酒烂樱珠。尊前呵手镊霜须。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（九月九日二首）</font></span></font></font></p>
<ul>
&nbsp;&nbsp;&nbsp;&nbsp;珠桧丝杉冷欲霜。山城歌舞助凄凉。且餐山色饮湖光。
</font><p></p>
&nbsp;&nbsp;&nbsp;&nbsp;共挽朱N留半日，强揉青蕊作重阳。不知明日为谁黄。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和前韵）</font></span></font></font></p>
<ul>
&nbsp;&nbsp;&nbsp;&nbsp;霜鬓真堪插拒霜。哀弦危柱作伊凉。暂时流转为风光。
</font><p></p>
&nbsp;&nbsp;&nbsp;&nbsp;未遣清尊空北海，莫因长笛赋山阳。金钗玉腕泻鹅黄。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（有感）</font></span></font></font></p>
<ul>
&nbsp;&nbsp;&nbsp;&nbsp;傅粉郎君又粉奴。莫教施粉与施朱。自然冰玉照香酥。
</font><p></p>
&nbsp;&nbsp;&nbsp;&nbsp;有客能为神女赋，凭君送与雪儿书。梦魂东去觅桑榆。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（咏橘）</font></span></font></font></p>
<ul>
&nbsp;&nbsp;&nbsp;&nbsp;菊暗荷枯一夜霜。新苞绿叶照林光。竹篱茅舍出青黄。
</font><p></p>
&nbsp;&nbsp;&nbsp;&nbsp;香雾e人惊半破，清泉流齿怯初尝。吴姬三日手犹香。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;伽花彩甚奇，谓有初春之兴。因作二首，寄袁公济\\
</font><p></p>
&nbsp;&nbsp;&nbsp;&nbsp;雪颔霜髯不自惊。更将翦彩发春荣。羞颜未醉已先W。
</font><p></p>
&nbsp;&nbsp;&nbsp;&nbsp;莫唱黄鸡并白发，且呼张丈唤殷兄。有人归去欲卿卿。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（前韵）</font></span></font></font></p>
<ul>
&nbsp;&nbsp;&nbsp;&nbsp;料峭东风翠幕惊。云何不饮对公荣。水晶盘莹玉鳞W。
</font><p></p>
&nbsp;&nbsp;&nbsp;&nbsp;花影莫孤三夜月，朱颜未称五年兄。翰林子墨主人卿。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;照日深红暖见鱼。连溪绿暗晚藏乌。黄童白叟聚睢盱。
</font><p></p>
&nbsp;&nbsp;&nbsp;&nbsp;麋鹿逢人虽未惯，猿猱闻喜不须呼。归家说与采桑姑。。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;旋抹红妆看使君。三三五五棘篱门。相挨踏破茜罗裙。
</font><p></p>
&nbsp;&nbsp;&nbsp;&nbsp;老幼扶摧收麦社。乌鸢翔舞赛神村。道逢醉叟卧黄昏。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;麻叶层层苘叶光。谁家煮茧一村香。隔篱娇语络丝娘。
</font><p></p>
&nbsp;&nbsp;&nbsp;&nbsp;垂白杖藜抬醉眼，捋青捣<麦少>欠饥肠。问言豆叶几时黄。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;簌簌衣巾莎枣花。村里村北响缲车。牛衣古柳卖黄瓜。
</font><p></p>
&nbsp;&nbsp;&nbsp;&nbsp;酒困路长惟欲睡，日高人渴漫思茶。敲门试问野人家。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;软草平落过雨新。轻沙走马路无尘。何时收拾耦耕身。
</font><p></p>
&nbsp;&nbsp;&nbsp;&nbsp;日暖桑麻光似泼，风来蒿艾气如薰。使君元是此中人。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;道字娇讹苦未成。未应春阁梦多情。朝来何事绿鬟倾。
</font><p></p>
&nbsp;&nbsp;&nbsp;&nbsp;彩索身轻长趁燕，红窗睡重不闻莺。困人天气近清明。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（菊节）</font></span></font></font></p>
<ul>
&nbsp;&nbsp;&nbsp;&nbsp;缥缈危楼紫翠间。良辰乐事古难全。感时怀旧独凄然。
</font><p></p>
&nbsp;&nbsp;&nbsp;&nbsp;璧月琼枝空夜夜，菊花人貌自年年。不知来岁与谁看。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;桃李溪边驻画轮。鹧鸪声里倒清尊。夕阳虽好近黄昏。
</font><p></p>
&nbsp;&nbsp;&nbsp;&nbsp;香在衣裳妆在臂，水连芳草月连云。几时归去不销魂。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（荷花）</font></span></font></font></p>
<ul>
&nbsp;&nbsp;&nbsp;&nbsp;四面垂杨十里荷。问云何处最花多。画楼南畔夕阳和。
</font><p></p>
&nbsp;&nbsp;&nbsp;&nbsp;天气乍凉人寂寞，光阴须得酒消磨。且来花里听笙歌。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（赠闾丘朝议，时还徐州）</font></span></font></font></p>
<ul>
&nbsp;&nbsp;&nbsp;&nbsp;一别姑苏已四年。秋风南浦送归船。画帘重见水中仙。
</font><p></p>
&nbsp;&nbsp;&nbsp;&nbsp;霜鬓不须催我老，杏花依旧驻君颜。夜阑相对梦魂间。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（有赠）</font></span></font></font></p>
<ul>
&nbsp;&nbsp;&nbsp;&nbsp;惟见眉间一点黄。诏书催发羽书忙。从教娇泪洗红妆。
</font><p></p>
&nbsp;&nbsp;&nbsp;&nbsp;上殿云霄生羽翼，论兵齿颊带风霜。归来衫袖有天香。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（忆旧）</font></span></font></font></p>
<ul>
&nbsp;&nbsp;&nbsp;&nbsp;长记鸣琴子溅堂。朱颜绿发映垂杨。如今秋鬓数茎霜。
</font><p></p>
&nbsp;&nbsp;&nbsp;&nbsp;聚散交游如梦寐，升沈闲事莫思量。仲卿终不避桐乡。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;风压轻云贴水飞，乍晴池馆燕争泥。沈郎多病不胜衣。
</font><p></p>
&nbsp;&nbsp;&nbsp;&nbsp;沙上不闻鸿雁信，竹间时听鹧鸪啼。此情惟有落花知。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;野饮松下，设松黄汤，作此阕。\\
</font><p></p>
&nbsp;&nbsp;&nbsp;&nbsp;罗袜空飞洛浦尘。锦袍不见谪仙人。携壶藉草亦天真。
</font><p></p>
&nbsp;&nbsp;&nbsp;&nbsp;玉粉轻黄千岁药，雪花浮动万家春。醉归江路野梅新。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（重九旧韵）</font></span></font></font></p>
<ul>
&nbsp;&nbsp;&nbsp;&nbsp;白雪清词出坐间。爱君才器两俱全。异乡风景却依然。
</font><p></p>
&nbsp;&nbsp;&nbsp;&nbsp;可恨相逢能几日，不知重会是何年。茱萸仔细更重看。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（元丰七年十二月二十四日，从泗州刘倩叔游南山）</font></span></font></font></p>
<ul>
&nbsp;&nbsp;&nbsp;&nbsp;细雨斜风作晓寒。淡烟疏柳媚晴滩。入淮清洛渐漫漫。
</font><p></p>
&nbsp;&nbsp;&nbsp;&nbsp;雪沫乳花浮午盏，蓼茸蒿笋试春盘。人间有味是清欢。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送梅庭老赴潞州学官）</font></span></font></font></p>
<ul>
&nbsp;&nbsp;&nbsp;&nbsp;门外东风雪洒裾。山头回首望三吴。不应弹铗为无鱼。
</font><p></p>
&nbsp;&nbsp;&nbsp;&nbsp;上党从来天下脊，先生元是古之儒。时平不用鲁连书。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（徐州藏春阁园中）</font></span></font></font></p>
<ul>
&nbsp;&nbsp;&nbsp;&nbsp;惭愧今年二麦丰。千畦细浪舞晴空。化工余力染夭红。
</font><p></p>
&nbsp;&nbsp;&nbsp;&nbsp;归去山公应倒载，阑街拍手笑儿童。甚时名作锦薰笼。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（同上）</font></span></font></font></p>
<ul>
&nbsp;&nbsp;&nbsp;&nbsp;芍药樱花两斗新。名园高会送芳辰。洛阳初夏广陵春。
</font><p></p>
&nbsp;&nbsp;&nbsp;&nbsp;红玉半开菩萨面，丹砂浓点柳枝唇。尊前还有个中人。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（席上赠楚守田待制小鬟）</font></span></font></font></p>
<ul>
&nbsp;&nbsp;&nbsp;&nbsp;学画鸦儿正妙年。阳城下蔡困嫣然。凭君莫唱短因缘。
</font><p></p>
&nbsp;&nbsp;&nbsp;&nbsp;雾帐吹笙香袅袅，霜庭按舞月娟娟。曲终红袖落双缠。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和前韵）</font></span></font></font></p>
<ul>
&nbsp;&nbsp;&nbsp;&nbsp;一梦江湖费五年。归来风物故依然。相逢一醉是前缘。
</font><p></p>
&nbsp;&nbsp;&nbsp;&nbsp;迁客不应常gE828，使君为出小婵娟。翠鬟聊著小诗缠。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（端午）</font></span></font></font></p>
<ul>
&nbsp;&nbsp;&nbsp;&nbsp;轻汁微微透碧纨。明朝端午浴芳兰。流香涨腻满晴川。
</font><p></p>
&nbsp;&nbsp;&nbsp;&nbsp;彩线轻缠红玉臂，小符斜挂绿云鬟。佳人相见一千年。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;徐邈能中酒圣贤。刘伶席地幕青天。潘郎白璧为谁连。
</font><p></p>
&nbsp;&nbsp;&nbsp;&nbsp;无可奈何新白发，不如归去旧青山。恨无人借买山钱。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（自适）</font></span></font></font></p>
<ul>
&nbsp;&nbsp;&nbsp;&nbsp;倾盖相逢胜白头。故山空复梦松楸。此心安处是菟裘。
</font><p></p>
&nbsp;&nbsp;&nbsp;&nbsp;卖剑买牛吾欲老，乞浆得酒更何求。愿为辞社宴春秋。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（寓意）</font></span></font></font></p>
<ul>
&nbsp;&nbsp;&nbsp;&nbsp;炙手无人傍屋头。萧萧晚雨脱梧楸。谁怜季子敝貂裘。
</font><p></p>
&nbsp;&nbsp;&nbsp;&nbsp;愿我已无当世望，似君须向古人求。岁寒松柏肯惊秋。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（即事）</font></span></font></font></p>
<ul>
&nbsp;&nbsp;&nbsp;&nbsp;画隼横江喜再游。老鱼跳槛识清讴。流年未肯付东流。
</font><p></p>
&nbsp;&nbsp;&nbsp;&nbsp;黄菊篱边无怅望，白云乡里有温柔。挽回霜鬓莫教休。
</font><p></p>
</ul><p></p>
<p align="center"><font face="黑体" size="3" color="#000080">双荷叶</font><span><font size="2" color="#FF00FF">（湖州贾耘老小妓名双荷叶）</font></span></font></font></p>
<ul>
&nbsp;&nbsp;&nbsp;&nbsp;双溪月。清光偏照双荷叶。双荷叶。红心未偶，绿衣偷结。
</font><p></p>
&nbsp;&nbsp;&nbsp;&nbsp;背风迎雨流珠滑。轻舟短棹先秋折。先秋折。烟鬟未上，玉杯微缺。
</font><p></p>
</ul><p></p>
<p align="center"><font face="黑体" size="3" color="#000080">皂罗特髻</font><span><font size="2" color="#FF00FF">（采菱拾翠）</font></span></font></font></p>
<ul>
&nbsp;&nbsp;&nbsp;&nbsp;采菱拾翠，算似此佳名，阿谁消得。采菱拾翠，称使君知客。千金买、采菱拾翠，更罗裙、满把珍珠结。采菱拾翠，正髻鬟初合。
</font><p></p>
&nbsp;&nbsp;&nbsp;&nbsp;真个、采菱拾翠，但深怜轻拍，一双手、采菱拾翠，绣衾下、抱著俱香滑。采菱拾翠，待到京寻觅。
</font><p></p>
</ul><p></p>
<p align="center"><font face="黑体" size="3" color="#000080">调笑令</font></font></font></p>
<ul>
&nbsp;&nbsp;&nbsp;&nbsp;渔父。渔父。江上微风细雨。青蓑黄箬裳衣。红酒白鱼暮归。归暮。长笛一声何处。
</font><p></p>
</ul><p></p>
<p align="center"><font face="黑体" size="3" color="#000080">调笑令</font></font></font></p>
<ul>
&nbsp;&nbsp;&nbsp;&nbsp;归雁。归雁。饮啄江南南岸。将飞却下盘桓。塞外春来苦寒。寒苦。寒苦。藻荇欲生且住。
</font><p></p>
</ul><p></p>
<p align="center"><font face="黑体" size="3" color="#000080">荷华媚</font><span><font size="2" color="#FF00FF">（荷花）</font></span></font></font></p>
<ul>
&nbsp;&nbsp;&nbsp;&nbsp;霞苞电荷碧。天然地、别是风流标格。重重青盖下，千娇照水，好红红白白。
</font><p></p>
&nbsp;&nbsp;&nbsp;&nbsp;每怅望、明月清风夜，甚低迷不语，娇邪无力。终须放、船儿去，清香深处住，看伊颜色。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（和贺方回韵送伯固归吴中故居）</font></span></font></font></p>
<ul>
&nbsp;&nbsp;&nbsp;&nbsp;三年枕上吴中路。遣黄耳、随君去。若到松江呼小渡。莫惊鸥鹭，四桥尽是，老子经行处。辋川图上看春暮。常记高人右丞句。作个归期天已许。春衫犹是，小蛮针线，曾湿西湖雨。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（赠曹光州）</font></span></font></font></p>
<ul>
&nbsp;&nbsp;&nbsp;&nbsp;些小白须何用染。几人得见星星点。作郡浮光虽似箭。君莫厌。也应胜我三年贬。
</font><p></p>
&nbsp;&nbsp;&nbsp;&nbsp;我欲自嗟还不敢。向来三郡宁非忝。婚嫁事稀年冉冉。知有渐。千钧重担从头减。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;前瞻马耳九仙山。碧连天。晚云间。城上高台，真个是超然。莫使匆匆云雨散，今夜里，月婵娟。
</font><p></p>
&nbsp;&nbsp;&nbsp;&nbsp;小溪鸥鹭静联拳。去翩翩。点轻烟。人事凄凉，回首便他年。莫忘使君歌笑处，垂柳下，矮槐前。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;墨云拖雨过西楼。水东流。晚烟收。柳外残阳，回照动帘钩。今夜巫山真个好，花未落，酒新N。
</font><p></p>
&nbsp;&nbsp;&nbsp;&nbsp;美人微笑转星眸。月花羞。捧金瓯。歌扇萦风，吹散一春愁。试问江南诸伴侣，谁似我，醉扬州。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（用韵和道辅）</font></span></font></font></p>
<ul>
&nbsp;&nbsp;&nbsp;&nbsp;未倦长卿游。漫舞夭歌烂不收。不是使君矫世，谁留。教有琼梳脱麝油。
</font><p></p>
&nbsp;&nbsp;&nbsp;&nbsp;香粉镂金球。花艳红笺笔欲流。从此丹唇并皓齿，清柔。唱遍山东一百州。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（用前韵赠田叔通家舞鬟）</font></span></font></font></p>
<ul>
&nbsp;&nbsp;&nbsp;&nbsp;绣鞅玉钚游。灯晃帘疏笑却收。久立香车催欲上，还留。更且檀唇点杏油。
</font><p></p>
&nbsp;&nbsp;&nbsp;&nbsp;花遍六么球。面旋回风带雪流。春入腰肢金缕细，轻柔。种柳应须柳柳州。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（四首）</font></span></font></font></p>
<ul>
&nbsp;&nbsp;&nbsp;&nbsp;娟娟侵鬓妆痕浅。双颦相媚弯如翦。一瞬百般宜。无论笑与啼。
</font><p></p>
&nbsp;&nbsp;&nbsp;&nbsp;酒阑思翠被。特故腾腾地。生怕促归轮。微波先注人。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（咏足）</font></span></font></font></p>
<ul>
&nbsp;&nbsp;&nbsp;&nbsp;涂香莫惜莲承步。长愁罗袜凌波去。只见舞回风。都无行处踪。
</font><p></p>
&nbsp;&nbsp;&nbsp;&nbsp;偷穿宫样稳。并立双趺困。纤妙说应难。须从掌上看。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;玉钚坠耳黄金饰。轻衫罩体香罗碧。缓步困春醪。春融脸上桃。
</font><p></p>
&nbsp;&nbsp;&nbsp;&nbsp;花钿从委地。谁与郎为意。长爱月华清。此时憎月明。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送潘大临）</font></span></font></font></p>
<ul>
&nbsp;&nbsp;&nbsp;&nbsp;别酒劝君君一醉。清润潘郎，又是何郎婿。记取钗头新利市。莫将分付东邻子。
</font><p></p>
&nbsp;&nbsp;&nbsp;&nbsp;回首长安佳丽地。三十年前，我是风流帅。为向青楼寻旧事。花枝缺处余名字。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（同安生日放鱼，取金光明经救鱼事）</font></span></font></font></p>
<ul>
&nbsp;&nbsp;&nbsp;&nbsp;泛泛东风初破五。江柳微黄，万万千千缕。佳气郁葱来绣户。当年江上生奇女。
</font><p></p>
&nbsp;&nbsp;&nbsp;&nbsp;一盏寿觞谁与举。三个明珠，膝上王文度，放尽穷鳞看圉圉。天公为下曼陀雨。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（端午）</font></span></font></font></p>
<ul>
&nbsp;&nbsp;&nbsp;&nbsp;入袂轻风不破尘。玉簪犀璧醉佳辰。一番红粉为谁新。
</font><p></p>
&nbsp;&nbsp;&nbsp;&nbsp;团扇只堪题往事，新丝那解系行人。酒阑滋味似残春。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;几共查梨到雪霜。一经题品便生光。木奴何处避雌黄。
</font><p></p>
&nbsp;&nbsp;&nbsp;&nbsp;北客有来初未识，南金无价喜新尝。含滋嚼句齿牙香。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;山色横侵蘸晕霞。湘川风静吐寒花。远林屋散尚啼鸦。
</font><p></p>
&nbsp;&nbsp;&nbsp;&nbsp;梦到故园多少路，酒醒南望隔天涯。月明千里照平沙。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（琴）</font></span></font></font></p>
<ul>
&nbsp;&nbsp;&nbsp;&nbsp;神闲意定。万籁收声天地静。玉指冰弦。未动宫商意已传。
</font><p></p>
&nbsp;&nbsp;&nbsp;&nbsp;悲风流水。写出寥寥千古意。归去无眠。一夜余音在耳边。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;银筝旋品。不用缠头千尺锦。妙思如泉。一洗闲愁十五年。
</font><p></p>
&nbsp;&nbsp;&nbsp;&nbsp;为公少止。起舞属公公莫起。风里银山。摆撼鱼龙我自闲。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠君猷家姬）</font></span></font></font></p>
<ul>
&nbsp;&nbsp;&nbsp;&nbsp;柔和性气。雅称佳名呼懿懿。解舞能讴。绝妙年中有品流。
</font><p></p>
&nbsp;&nbsp;&nbsp;&nbsp;眉长眼细。淡淡梳妆新绾髻。懊恼风情。春著花枝百态生。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;莺初解语。最是一年春好处。微雨如酥。草色遥看近却无。
</font><p></p>
&nbsp;&nbsp;&nbsp;&nbsp;休辞醉倒。花不看开人易老。莫待春回。颠倒红英间绿苔。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;江南游女，问我何年归得去。雨细风微，两足如霜挽衣。
</font><p></p>
&nbsp;&nbsp;&nbsp;&nbsp;江亭夜语。喜见京华新样舞。莲步轻飞。迁客今朝始是归。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠徐君猷三侍人妩卿）</font></span></font></font></p>
<ul>
&nbsp;&nbsp;&nbsp;&nbsp;娇多媚魃贰Ｌ辶轻盈千万态。主尤宾。敛黛含颦喜又_。
</font><p></p>
&nbsp;&nbsp;&nbsp;&nbsp;徐君乐饮。笑谑从伊情意恁。脸嫩敷红。花倚朱阑里住风。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（胜之）</font></span></font></font></p>
<ul>
&nbsp;&nbsp;&nbsp;&nbsp;双鬟绿坠。娇眼横波眉黛翠。妙舞蹁跹。掌上身轻意态妍。
</font><p></p>
&nbsp;&nbsp;&nbsp;&nbsp;曲穷力困。笑倚人旁香喘喷。老大逢欢。昏眼犹能仔细看。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（庆姬）</font></span></font></font></p>
<ul>
&nbsp;&nbsp;&nbsp;&nbsp;天真雅丽。容态温柔心性慧。响亮歌喉。遏住行云翠不收。
</font><p></p>
&nbsp;&nbsp;&nbsp;&nbsp;妙词佳曲。啭出新声能断续。重客多情。满劝金卮玉手擎。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;见说东园好，能消北客愁。虽非吾土且登楼。行尽江南南岸、此淹留。
</font><p></p>
&nbsp;&nbsp;&nbsp;&nbsp;短日明枫缬，清霜暗菊球。流年回首付东流。凭仗挽回潘鬓、莫教秋。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（题淮山楼）</font></span></font></font></p>
<ul>
&nbsp;&nbsp;&nbsp;&nbsp;城上层楼叠t。城下清淮古汴。举手揖吴云，人与暮天俱远。魂断。魂断。后夜松江月满。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;城头月落尚啼乌。朱舰红船早满湖。鼓吹未容迎五马，水云先已漾双凫。
</font><p></p>
&nbsp;&nbsp;&nbsp;&nbsp;映山黄帽螭头舫，夹岸青烟鹊尾炉。老病逢春只思睡，独求僧榻寄须臾。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（赠王友道）</font></span></font></font></p>
<ul>
&nbsp;&nbsp;&nbsp;&nbsp;谁道东阳都瘦损，凝然点漆精神。瑶林终自隔风尘。试看披鹤氅，仍是谪仙人。
</font><p></p>
&nbsp;&nbsp;&nbsp;&nbsp;省可清言挥玉尘，真须保器全真。风流何似道家纯。不应同蜀客，惟爱卓文君。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;为诗敏捷，立成。余往观之。神请余作少年游，乃以此戏之\\
</font><p></p>
&nbsp;&nbsp;&nbsp;&nbsp;玉肌铅粉傲秋霜。准拟凤呼凰。伶伦不见，清香未吐，且糠秕吹扬。
</font><p></p>
&nbsp;&nbsp;&nbsp;&nbsp;到处成双君独只，空无数、烂文章。一点香檀，谁能借箸，无复似张良。
</font><p></p>
</ul><p></p>
<p align="center"><font face="黑体" size="3" color="#000080">一斛珠</font></font></font></p>
<ul>
&nbsp;&nbsp;&nbsp;&nbsp;洛城春晚。垂杨乱掩红楼半。小池轻浪纹如篆。独下花前，曾醉离歌宴。
</font><p></p>
&nbsp;&nbsp;&nbsp;&nbsp;自惜风流云雨散。关山有限情无限。待君重见寻芳伴。为说相思，目断西楼燕。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;闲倚胡床，庾公楼外峰千朵。与谁同坐。明月清风我。
</font><p></p>
&nbsp;&nbsp;&nbsp;&nbsp;别乘一来，有唱应须和。还知么。自从添个。风月平分破。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;红杏飘香，柳含烟翠拖轻缕。水边朱户。尽卷黄昏雨。
</font><p></p>
&nbsp;&nbsp;&nbsp;&nbsp;烛影摇风，一枕伤春绪。归不去。凤楼何处。芳草迷归路。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;持杯摇劝天边月。愿月圆无缺。持杯复更劝花枝。且愿花枝长在、莫离披。
</font><p></p>
&nbsp;&nbsp;&nbsp;&nbsp;持杯月下花前醉。休问荣枯事。此欢能有几人知。对酒逢花不饮、待何时。
</font><p></p>
</ul><p></p>
<p align="center"><font face="黑体" size="3" color="#000080">天仙子</font></font></font></p>
<ul>
&nbsp;&nbsp;&nbsp;&nbsp;走马探花花发末。人与化工俱不易。千回来绕百回看，蜂作婢。莺为使。谷雨清明空屈指。
</font><p></p>
&nbsp;&nbsp;&nbsp;&nbsp;白发卢郎情未已。一夜翦刀收玉蕊。尊前还对断肠红，人有泪。花无意。明日酒醒应满地。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;恩放归阳羡，复作一篇\\
</font><p></p>
&nbsp;&nbsp;&nbsp;&nbsp;归去来兮，清溪无底，上有千仞嵯峨。画楼东畔，天远夕阳多。老去君恩未报，空回首、弹铗悲歌。船头转，长风万里，归马驻平坡。
</font><p></p>
&nbsp;&nbsp;&nbsp;&nbsp;无何。何处有，银潢尽处，天女停梭。问何事人间，久戏风波。顾谓同来稚子，应烂汝、腰下长柯。青衫破，群仙笑我，千缕挂烟蓑。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（宿州上元）</font></span></font></font></p>
<ul>
&nbsp;&nbsp;&nbsp;&nbsp;千骑试春游。小雨如酥落便收。能使江东归老客。迟留。白酒无声滑泻油。
</font><p></p>
&nbsp;&nbsp;&nbsp;&nbsp;飞火乱星球。浅黛横波翠欲流。不似白云乡外冷，温柔。此去淮南第一州。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;缥缈红妆照浅溪。薄云疏雨不成泥。送君何处古台西。
</font><p></p>
&nbsp;&nbsp;&nbsp;&nbsp;废沼夜来秋水满，茂林深处晚莺啼。行人肠断草凄迷。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送叶淳花）</font></span></font></font></p>
<ul>
&nbsp;&nbsp;&nbsp;&nbsp;阳羡姑苏已买田。相逢谁信是前缘。莫教便唱水如天。
</font><p></p>
&nbsp;&nbsp;&nbsp;&nbsp;我作洞霄君作守，白头相对故依然。西湖知有几同年。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;空床响琢。花上春禽冰上雹。醉梦尊前。惊起湖风入坐寒。
</font><p></p>
&nbsp;&nbsp;&nbsp;&nbsp;转关镬索。春水流弦霜入拨。月堕更阑。更请宫高奏独弹。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;蓉，坐客然，无复有病暑意\\
</font><p></p>
&nbsp;&nbsp;&nbsp;&nbsp;回风落景。散乱东墙疏竹影。满坐清微。入袖寒泉不湿衣。
</font><p></p>
&nbsp;&nbsp;&nbsp;&nbsp;梦回酒醒。百尺飞澜鸣碧井。雪洒冰麾。攻落佳人白玉肌。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（以大琉璃杯劝王仲翁）</font></span></font></font></p>
<ul>
&nbsp;&nbsp;&nbsp;&nbsp;海南奇宝。铸出团团如栲栳。曾到昆仑。乞得山头玉女盆。
</font><p></p>
&nbsp;&nbsp;&nbsp;&nbsp;绛州王老。百岁痴顽推不倒。海口如门。一派黄流已电奔。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（与泗守过南山晚归作）</font></span></font></font></p>
<ul>
&nbsp;&nbsp;&nbsp;&nbsp;北望平川。野水荒湾。共寻春、飞步孱颜。和风弄袖，香雾萦鬟。正酒酣时，人语笑，白云间。
</font><p></p>
&nbsp;&nbsp;&nbsp;&nbsp;飞鸿落照，相将归去，淡娟娟、玉宇清闲。何人无事，宴坐空山。望长桥上，灯火乱，使君还。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（寄子由）</font></span></font></font></p>
<ul>
&nbsp;&nbsp;&nbsp;&nbsp;柳花飞处麦摇波。晚湖净鉴新磨。小舟飞棹去如梭。齐唱采菱歌。
</font><p></p>
&nbsp;&nbsp;&nbsp;&nbsp;平野水云溶漾，小楼风日晴和。济南何在暮云多。归去奈愁何。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（方响）</font></span></font></font></p>
<ul>
&nbsp;&nbsp;&nbsp;&nbsp;花满银塘水漫流。犀槌玉板奏凉州。顺风环佩过秦楼。
</font><p></p>
&nbsp;&nbsp;&nbsp;&nbsp;远汉碧云轻漠漠，今宵人在鹊桥头。一声敲彻绛河秋。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;烟外倚危楼，初见远灯明灭。却跨玉虹归去、看洞天星月。
</font><p></p>
&nbsp;&nbsp;&nbsp;&nbsp;当时张范风流在，况一尊浮雪。莫问世间何事、与剑头微伞
</font><p></p>
</ul><p></p>
<p align="center"><font face="黑体" size="3" color="#000080">占春芳</font></font></font></p>
<ul>
&nbsp;&nbsp;&nbsp;&nbsp;红杏了，夭桃尽，独自占春芳。不比人间兰麝，自然透骨生香。
</font><p></p>
&nbsp;&nbsp;&nbsp;&nbsp;对酒莫相忘。似佳人、兼合明光。只忧长笛吹花落，除是宁王。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;云鬓裁新绿，霞衣曳晓红。待歌凝立翠筵中。一朵彩云何事、下巫峰。
</font><p></p>
&nbsp;&nbsp;&nbsp;&nbsp;趁拍鸾飞镜，回身燕漾空。莫翻红袖过帘栊。怕被杨花句引、嫁东风。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;昨日出东城。试探春情。墙头红杏暗如倾。槛内群芳芽未吐，早已回春。
</font><p></p>
&nbsp;&nbsp;&nbsp;&nbsp;绮陌敛香尘。雪霁前村。东君用意不辞辛。料想春光先到处，吹绽梅英。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font></font></font></p>
<ul>
&nbsp;&nbsp;&nbsp;&nbsp;元宵似是欢游好。何况公庭民讼少。万家游赏上春台，十里神仙迷海岛。
</font><p></p>
&nbsp;&nbsp;&nbsp;&nbsp;平原不似高阳傲。促席雍容陪语笑。坐中有客最多情，不惜玉山拚醉倒。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font></font></font></p>
<ul>
&nbsp;&nbsp;&nbsp;&nbsp;经旬未识东君信。一夕薰风来解愠。红绡衣薄麦秋寒，绿绮韵低梅雨润。
</font><p></p>
&nbsp;&nbsp;&nbsp;&nbsp;瓜头绿染山光嫩。弄色金桃新傅粉。日高慵卷水晶帘，犹带春醪红玉困。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font></font></font></p>
<ul>
&nbsp;&nbsp;&nbsp;&nbsp;高平四面开雄垒。三月风光初觉媚。园中桃李使君家，城上亭台游客醉。
</font><p></p>
&nbsp;&nbsp;&nbsp;&nbsp;歌翻杨柳金尊沸。饮散凭阑无限意。云深不见玉关遥，草细山重残照里。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;冰肌自是生来瘦。那更分飞后。日长帘幕望黄昏。及至黄昏时候、转销魂。
</font><p></p>
&nbsp;&nbsp;&nbsp;&nbsp;君还知道相思苦。怎忍抛奴去。不辞迢递过关山。只恐别郎容易、见郎难。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;深深庭院清明过。桃李初红破。柳丝搭在玉阑干。帘外潇潇微雨、做轻寒。
</font><p></p>
&nbsp;&nbsp;&nbsp;&nbsp;晚晴台榭增明媚。已拚花前醉。更阑人静月侵廊。独自行来行去、好思量。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;昨夜渡江何处宿，望中疑是秦淮。月明谁起笛中哀。多情王谢女，相逐过江来。
</font><p></p>
&nbsp;&nbsp;&nbsp;&nbsp;云雨未成还又散，思量好事难谐。凭陵急桨两相催。相伊归去后，应似我情怀。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;春事阑珊芳草歇。客里风光，又过清明节。小院黄昏人忆别。落红处处闻啼_。
</font><p></p>
&nbsp;&nbsp;&nbsp;&nbsp;咫尺江山分楚越。目断魂销，应是音尘绝。梦破五更心欲折。角声吹落梅花月。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;记得画屏初会遇。好梦惊回，望断高唐路。燕子双飞来又去。纱窗几度春光暮。
</font><p></p>
&nbsp;&nbsp;&nbsp;&nbsp;那日绣帘相见处。低眼佯行，笑整香云缕。敛尽春山羞不语。人前深意难轻诉。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;昨夜秋风来万里。月上屏帏，冷透人衣袂。有客抱衾愁不寐。那堪玉漏长如岁。
</font><p></p>
&nbsp;&nbsp;&nbsp;&nbsp;羁舍留连归计未。梦断魂销，一枕相思泪。衣带渐宽无别意。新书报我添憔悴。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;雨霰疏疏经泼火。巷陌秋千，犹未清明过。杏子梢头香蕾破。淡红褪白胭脂稹
</font><p></p>
&nbsp;&nbsp;&nbsp;&nbsp;苦被多情相折挫。病绪厌厌，浑似年时个。绕遍回廊还独坐。月笼云暗重门锁。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;蝶懒莺慵春过半。花落狂风，小院残红满。午醉未醒红日晚。黄昏帘幕无人卷。
</font><p></p>
&nbsp;&nbsp;&nbsp;&nbsp;云鬓蓬松眉黛浅。总是愁媒，欲诉谁消遣。未信此情难系绊。杨花犹有东风管。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;临水纵横回晚。归来转觉情怀动。梅笛烟中闻几弄。秋阴重。西山雪淡云凝冻。
</font><p></p>
&nbsp;&nbsp;&nbsp;&nbsp;美酒一杯谁与共。尊前舞雪狂歌送。腰跨金鱼旌旆拥。将何用。只堪妆点浮生梦。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;腻红匀脸衬檀唇。晚妆新。暗伤春。手捻花枝，谁会两眉颦。连理带头双□□，留待与、个中人。
</font><p></p>
&nbsp;&nbsp;&nbsp;&nbsp;淡烟笼月绣帘阴。画堂深。夜沈沈、谁道□□，□系得人心。一自绿窗偷见后，便憔悴、到如今。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;挂轻帆，飞急桨，还过钓台路。酒病无聊，欹枕听鸣舻。断肠簇簇云山，重重烟树，回首望、孤城何处。
</font><p></p>
&nbsp;&nbsp;&nbsp;&nbsp;闲离阻。谁念萦损襄王，何曾梦云雨。旧恨前欢，心事两无据。要知欲见无由，痴心犹自，倩人道、一声传语。
</font><p></p>
</ul><p></p>
<p align="center"><font face="黑体" size="3" color="#000080">雨中花慢</font></font></font></p>
<ul>
&nbsp;&nbsp;&nbsp;&nbsp;邃院重帘何处，惹得多情，愁对风光。睡起酒阑花谢，蝶乱蜂忙。今夜何人，吹笙北岭，待月西厢。空怅望处，一株红杏，斜倚低墙。
</font><p></p>
&nbsp;&nbsp;&nbsp;&nbsp;羞颜易变，傍人先觉，到处被著猜防。谁信道，些儿恩爱。无限凄凉。好事若无间阻，幽欢却是寻常。一般滋味，就中香美，除是偷尝。
</font><p></p>
</ul><p></p>
<p align="center"><font face="黑体" size="3" color="#000080">雨中花慢</font></font></font></p>
<ul>
&nbsp;&nbsp;&nbsp;&nbsp;嫩脸羞蛾，因甚化作行云，却返巫阳。但有寒灯孤枕，皓月空床。长记当初，乍谐云雨，便学鸾凤。又岂料、正好三春桃李，一夜风霜。
</font><p></p>
&nbsp;&nbsp;&nbsp;&nbsp;丹青□画，无言无笑，看了漫结愁肠。襟袖上，犹存残黛，渐减余香。一自醉中忘了，奈何酒后思量。算应负你，枕前珠泪，万点千行。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;凭高眺远，见长空万里，云无留迹。桂魄飞来光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。
</font><p></p>
&nbsp;&nbsp;&nbsp;&nbsp;我醉拍手狂歌，举怀邀月，对影成三客。起舞徘徊风露下，今夕不知何夕。便欲乘风，翻然归去，何用骑鹏翼。水晶宫里，一声吹断横笛。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;小沟东接长江，柳堤苇岸连云际。烟村潇洒，人闲一哄，渔樵早市。永昼端居，寸阴虚度，了成何事。但丝莼玉藕，珠粳锦鲤，相留恋，又经岁。
</font><p></p>
&nbsp;&nbsp;&nbsp;&nbsp;因念浮丘旧侣，惯瑶池、羽觞沈醉。青鸾歌舞，铢衣摇曳，壶中天地。飘堕人间，步虚声断，露寒风细。抱素琴，独向银蟾影里，此怀难寄。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;露寒烟冷兼葭老，天外征鸿寥唳。银河秋晚，长门灯悄，一声初至。应念潇湘，岸遥人静，水多菰米。□望极平田，徘徊欲下，依前被、风惊起。
</font><p></p>
&nbsp;&nbsp;&nbsp;&nbsp;须信衡阳万里，有谁家、锦书遥寄。万重云外，斜行横阵，才疏又缀。仙掌月明，石头城下，影摇寒水。念征衣未捣，佳人拂杵，有盈盈泪。
</font><p></p>
</ul><p></p>
<p align="center"><font face="黑体" size="3" color="#000080">渔父</font><span><font size="2" color="#FF00FF">（四首）</font></span></font></font></p>
<ul>
&nbsp;&nbsp;&nbsp;&nbsp;渔父饮，谁家去。鱼蟹一时分付。酒无多少醉为期，彼此不论钱数。
</font><p></p>
</ul><p></p>
<p align="center"><font face="黑体" size="3" color="#000080">渔父</font></font></font></p>
<ul>
&nbsp;&nbsp;&nbsp;&nbsp;渔父醉，蓑衣舞。醉里却寻归路。轻舟短棹任斜横，醒后不知何处。
</font><p></p>
</ul><p></p>
<p align="center"><font face="黑体" size="3" color="#000080">渔父</font></font></font></p>
<ul>
&nbsp;&nbsp;&nbsp;&nbsp;渔父醒，春江午。梦断落花飞絮。酒醒还醉醉还醒，一笑人间今古。
</font><p></p>
</ul><p></p>
<p align="center"><font face="黑体" size="3" color="#000080">渔父</font></font></font></p>
<ul>
&nbsp;&nbsp;&nbsp;&nbsp;渔父笑，轻鸥举。漠漠一江风雨。江边骑马是官人，借我孤舟南渡。
</font><p></p>
</ul><p></p>
<p align="center"><font face="黑体" size="3" color="#000080">醉翁操</font></font></font></p>
<ul>
&nbsp;&nbsp;&nbsp;&nbsp;把酒临听，辄欣然忘归。既去十余年，而好奇之士沈遵闻之往游，以琴写其声，曰醉翁操，节奏疏宕，而音指华畅，知琴者以为绝伦。然有其声而无其辞。翁虽为作歌，而与琴声不合。又依楚词作醉翁引，好事者亦倚其辞以制曲。虽粗合韵度，而琴声为词所绳约，非天成也。后三十余年，翁既捐馆舍，遵亦没久矣。有庐山玉涧道人崔闲，特妙于琴。恨此曲之无词，乃谱其声，而请于东坡居士以补之云。\\
</font><p></p>
&nbsp;&nbsp;&nbsp;&nbsp;琅然。清圜。谁弹。响空山。无言。惟翁醉中知其天。月明风露娟娟。人未眠。荷过山前。曰有心也哉此贤。//泛声同此。
</font><p></p>
&nbsp;&nbsp;&nbsp;&nbsp;醉翁啸咏，声和流泉。醉翁去后，空有朝吟夜怨。山有时而童巅。水有时而回川。思翁无岁年。翁今为飞仙。此意在人间。试听徽外三两弦。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
