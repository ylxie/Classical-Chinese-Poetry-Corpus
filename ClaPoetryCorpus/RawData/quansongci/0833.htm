<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;程正同</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寿县宰）</font></span></font></font></p>
<ul>
&nbsp;&nbsp;&nbsp;&nbsp;久矣无循吏。自当年、弘宽去后，风流谁继。律令喜为鹰击勇，无复柔桑驯雉。何幸见、真儒小试。手种海棠三百本，有几多、遗爱人须记。潘岳县，未为贵。
</font><p></p>
&nbsp;&nbsp;&nbsp;&nbsp;文章政事通枫陛。看傅岩、霖雨岁旱，要须均施。玉色温其山似立，气禀新秋清厉。便好据、轻纶要地。却笑丽才非百里，骤天衢、自合还天骥。卮酒祝，八千岁。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（为友人寿）</font></span></font></font></p>
<ul>
&nbsp;&nbsp;&nbsp;&nbsp;富敌陶猗，才卑贾马，气吞曹刘。更妓娱安石，东山名胜，樽盈文举，北海风流。事冷千年，身兼八子，豪举伊谁与匹俦。应还笑，为天将降任，未欲东周。
</font><p></p>
&nbsp;&nbsp;&nbsp;&nbsp;优游。宁久淹留。管蓬矢桑弧志早酬。有棠棣联芳，庭萱不老，砌兰擢秀，蟾桂传秋。要颂椿龄，若将柏叶，婢膝奴颜应合羞。直须是，功名期会，同跨鳌头。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（答友人）</font></span></font></font></p>
<ul>
&nbsp;&nbsp;&nbsp;&nbsp;五柳先生，宦情无几，赋成归去来兮。吾归何所，任运且随时。曾向高人问道，清妙处、已悟希夷。谁能羡，胸中芥子，容易纳须弥。
</font><p></p>
&nbsp;&nbsp;&nbsp;&nbsp;竹林，新职事，神交狂客，志慕天随。但能乐天知命，夫复何疑。多谢故人念我，平安报、不必纲维。饮君酒，愿君同寿，此外本无为。
</font><p></p>
</ul><p></p>
<p align="center"><font face="黑体" size="3" color="#000080">思越人</font><span><font size="2" color="#FF00FF">（题挟弹人）</font></span></font></font></p>
<ul>
&nbsp;&nbsp;&nbsp;&nbsp;曾把隋珠抵鹊来。拓弓花下不虚开。醉馀戏把行人弹，堪笑齐王谩筑台。
</font><p></p>
&nbsp;&nbsp;&nbsp;&nbsp;穿兔手，落雕材。狭斜衢路共徘徊。流星一点高飞处，笑坐金鞍歌落梅。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（题集闲教头簇）</font></span></font></font></p>
<ul>
&nbsp;&nbsp;&nbsp;&nbsp;少年不入利名场。花柳作家乡。一片由甲口觜，几多要俏心肠。周郎学识，秦郎风度，柳七文章。聊借生绡一幅，与君写尽行藏。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
