<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;戴复古</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（赤壁怀古）</font></span></font></font></p>
<ul>
&nbsp;&nbsp;&nbsp;&nbsp;赤壁矶头，一番过、一番怀古。想当时、周郎年少，气吞区宇。万骑临江貔虎噪，千艘列炬鱼龙怒。卷长波、一鼓困曹瞒，今如许。
</font><p></p>
&nbsp;&nbsp;&nbsp;&nbsp;江上渡，江边路。形胜地，兴亡处。览遗踪，胜读史书言语。几度东风吹世换，千年往事随潮去。问道傍、杨柳为谁春，摇金缕。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送竹隐知郢州）</font></span></font></font></p>
<ul>
&nbsp;&nbsp;&nbsp;&nbsp;ED3D鹗上云汉，虎豹守天关。一官游戏，笑向古郢试朱EC43。天下封疆几郡，尽得公为太守，奉诏仰天宽。万物一吐气，千里贺平安。
</font><p></p>
&nbsp;&nbsp;&nbsp;&nbsp;雪楼高，三百尺，玉栏干。政成无事，时复把酒对江山。问讯莫愁安在，见说风流宋玉，犹有屋三间。请和阳春曲，留与世人看。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;一曲狂歌，有百馀言，说尽一生。费十年灯火，读书读史，四方奔走，求利求名。蹭蹬归来，闭门独坐，赢得穷吟诗句清。夫诗者，皆吾侬平日，愁叹之声。
</font><p></p>
&nbsp;&nbsp;&nbsp;&nbsp;空馀豪气峥嵘。安得良田二顷耕。向临邛涤器，可怜司马，成都卖卜，谁识君平。分则宜然，吾何敢怨，蝼蚁逍遥戴粒行。开怀抱，有青梅荐酒，绿树啼莺。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（为真主堂寿）</font></span></font></font></p>
<ul>
&nbsp;&nbsp;&nbsp;&nbsp;说与黄花道。九秋深、三光五岳，气钟英表。金马玉堂真学士，蕴藉诗书奥妙。一一是、轻纶才调。斟酌古今来活国，算忠言、谠论知多少。又入奏，金门晓。
</font><p></p>
&nbsp;&nbsp;&nbsp;&nbsp;朝回问寝披萱草。对高堂长说，一片君恩难报。更待痴儿千载遇，膝下十分荣耀。趁绿鬓、朱颜不老。整顿乾坤济时了，奉板舆、拜国夫人号。可谓忠，可谓孝。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寄丰真州）</font></span></font></font></p>
<ul>
&nbsp;&nbsp;&nbsp;&nbsp;忆把金酒。叹别来、光阴荏苒，江湖宿留。世事不堪频着眼，赢得两眉长皱。但东望、故人翘首。木落山空天远大，送飞鸿、北去伤怀久。天下事，公知否。
</font><p></p>
&nbsp;&nbsp;&nbsp;&nbsp;钱塘风月西湖柳。渡江来、百年机会，从前未有。唤起东山丘壑梦，莫惜风霜老手。要整顿、封疆如旧。早晚枢庭开幕府，是英雄、尽为公奔走。看金印，大如斗。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（丰真州建江淮伟观楼）</font></span></font></font></p>
<ul>
&nbsp;&nbsp;&nbsp;&nbsp;百尺连云起。试登临、江山人物，一时俱伟。旁挹金陵龙虎势，京岘诸峰对峙。隐隐接、扬州歌吹。雪浪舞从三峡下，乍逢迎、海若谈秋水。形胜地，有如此。
</font><p></p>
&nbsp;&nbsp;&nbsp;&nbsp;使君一世经纶志。把风斤月斧，来此等闲游戏。见说楼成无多日，大手一何容易。笑天下、纷纷血指。酝酿春风与和气，举长江、变作香醪美。人共乐，醉桃李。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（题李季允侍郎鄂州吞云楼）</font></span></font></font></p>
<ul>
&nbsp;&nbsp;&nbsp;&nbsp;轮奂半天上，胜概压南楼。筹边独坐，岂欲登览快双眸。浪说胸吞云梦，直把气吞残虏，西北望神州。百载一机会，人事恨悠悠。
</font><p></p>
&nbsp;&nbsp;&nbsp;&nbsp;骑黄鹤，赋鹦鹉，谩风流。岳王祠畔，杨柳烟锁古今愁。整顿乾坤手段，指授英雄方略，雅志若为酬。杯酒不在手，双鬓恐惊秋。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（楚州上巳万柳池应监丞领客）</font></span></font></font></p>
<ul>
&nbsp;&nbsp;&nbsp;&nbsp;三日春光，群贤胜践，山阴何似山阳。鹅池墨妙，曲水记流觞。自许风流丘壑，何人共、击楫长江。新亭上，山河有异，举目恨堂堂。
</font><p></p>
&nbsp;&nbsp;&nbsp;&nbsp;使君，经世志，十年边上，两鬓风霜。问池边杨柳，因甚凄凉。万树重新种了，株株在、桃李花傍。仍须待，剩载兰芷，为国洗河湟。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;赤壁矶头，临皋亭下，扁舟两度经过。江山如画，风月奈愁何。三国英雄安在，而今但、一目烟波。风流处，竹楼无恙，相对有东波。
</font><p></p>
&nbsp;&nbsp;&nbsp;&nbsp;登临，还自笑，狂游四海，一向忘家。算天寒路远，早早归呵。明日片帆东下，沧洲上、千里芦花。真堪爱，买鱼沽酒，到处听吴歌。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（九日吴胜之运使黄鹤山登高）</font></span></font></font></p>
<ul>
&nbsp;&nbsp;&nbsp;&nbsp;龙山行乐。何如今日登黄鹤。风光政要人酬酢。欲赋归来，莫是渊明错。
</font><p></p>
&nbsp;&nbsp;&nbsp;&nbsp;江山登览长如昨。飞鸿影里秋光薄。此怀祗有黄花览。牢裹乌纱，一任西风作。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（岳阳楼）</font></span></font></font></p>
<ul>
&nbsp;&nbsp;&nbsp;&nbsp;袖剑飞吟。洞庭青草，秋水深深。万顷波光，岳阳楼上，一快披襟。
</font><p></p>
&nbsp;&nbsp;&nbsp;&nbsp;不须携酒登临。问有酒、何人共斟。变尽人间，君山一点，自古如今。
</font><p></p>
</ul><p></p>
<p align="center"><font face="黑体" size="3" color="#000080">锦帐春</font><span><font size="2" color="#FF00FF">（淮东陈提举清明奉母夫人游徐仙翁庵）</font></span></font></font></p>
<ul>
&nbsp;&nbsp;&nbsp;&nbsp;处处逢花，家家插柳。政寒食、清时时候。奉板舆行乐，使星随后。人间稀有。
</font><p></p>
&nbsp;&nbsp;&nbsp;&nbsp;出郭寻仙，绣衣春昼。马上列、两行红袖。对韶华一笑，劝国夫人酒。百千长寿。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（永州为魏深甫寿）</font></span></font></font></p>
<ul>
&nbsp;&nbsp;&nbsp;&nbsp;万古崔嵬，二水涟漪。此江山、天下之奇。太平气象，百姓熙熙。有文章公，经纶手，把州麾。
</font><p></p>
&nbsp;&nbsp;&nbsp;&nbsp;满斟寿酒，笑捻梅枝。管年年、长见花时。佳人休唱，浅近歌词。读浯溪颂，愚谷记，澹岩诗。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;新荷池沼，绿槐庭院。檐外雨声初断。喧喧两部乱蛙鸣，怎得似、啼莺CB39CB37。
</font><p></p>
&nbsp;&nbsp;&nbsp;&nbsp;风光流转。客游汗漫。莫问鬓丝长短。即时杯酒醉时歌，算省得、闲愁一半。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;莺啼啼不尽，任燕语、语难通。这一点间愁，十年不断，恼乱春风。重来故人不见，但依然、杨柳小楼东。记得同题粉壁，而今壁破无踪。
</font><p></p>
&nbsp;&nbsp;&nbsp;&nbsp;兰皋新涨绿溶溶。流恨落花红。念着破春衫，当时送别，灯下裁缝。相思谩然自苦，算云烟、过眼总成空。落日楚天无际，凭栏目送飞鸿。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;卖花檐上，菊蕊金初破。说是重阳怎虚过。看画城簇簇，酒肆歌楼，奈没个巧处，安排着我。
</font><p></p>
&nbsp;&nbsp;&nbsp;&nbsp;家乡煞远哩，抵死思量，枉把眉头万千锁。一笑且开怀，小阖团栾，旋簇着、几般蔬果。把三杯两盏记时光，问有甚曲儿，好唱一个。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;宿酒才醒又醉，春霄欲雨还晴。柳边花底听莺声。白发莫教临镜。
</font><p></p>
&nbsp;&nbsp;&nbsp;&nbsp;过隙光阴易去，浮云富贵难凭。但将一笑对公卿。我是无名百姓。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;三过武昌台下，却逢三度重阳。菊花祗作旧时黄。白雪堆人头上。
</font><p></p>
&nbsp;&nbsp;&nbsp;&nbsp;昨日将军亭馆，今朝陶令壶觞。醉来东望海茫茫。家近蓬莱方丈。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（兄弟争涂田而讼，歌此词主和议）</font></span></font></font></p>
<ul>
&nbsp;&nbsp;&nbsp;&nbsp;蜗角争多少。是英雄、割据乾坤，到头休了。一片泥涂荒草地，尽是鱼龙故道。新堤上、风涛难保。沧海桑田何时变，怕桑田、未变人先老。休为此，生烦恼。
</font><p></p>
&nbsp;&nbsp;&nbsp;&nbsp;讼庭不许频频到。这官坊、翻来覆去，有何分晓。无诤人中为第一，长讼元非吉兆。但有恨、平章不早。尊酒唤回和气在，看从来、兄弟依然好。把前事，付一笑。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;请赋林堂，林堂未成，吾何赋哉。想胸中丘壑，山中风月，亭台几所，花木千栽。应接光阴，品题胜概，须待堂成我再来。听分付，是经行去处，莫放苍苔。
</font><p></p>
&nbsp;&nbsp;&nbsp;&nbsp;吾曹不堕尘埃。要胸次长随笑口开。任江湖浪迹，鸥盟雁序，功名到手，凤阁鸾台。它日相寻，有窬此约，酌水浮君三百杯。闻斯语，有冠山突兀，袍岭崔嵬。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（题赵次山鱼乐堂）</font></span></font></font></p>
<ul>
&nbsp;&nbsp;&nbsp;&nbsp;圉圉洋洋各自由。或行或舞或沉浮。观鱼未必知鱼乐，政恐清波照白头。
</font><p></p>
&nbsp;&nbsp;&nbsp;&nbsp;休结纲，莫垂钩。机心一露使鱼愁。终知不是池中物，掉尾江湖汗漫游。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寄钦州刘叔冶史君）</font></span></font></font></p>
<ul>
&nbsp;&nbsp;&nbsp;&nbsp;羊城旧路。檀板一声惊客去。不拟重来。白发飘飘上越台。
</font><p></p>
&nbsp;&nbsp;&nbsp;&nbsp;故人居处。曲巷深深通竹所。问讯桃花。欲访刘郎不在家。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寄五羊钟子洪）</font></span></font></font></p>
<ul>
&nbsp;&nbsp;&nbsp;&nbsp;天台狂客。醉里不知秋鬓白。应接风光。忆在江亭醉几场。
</font><p></p>
&nbsp;&nbsp;&nbsp;&nbsp;吴姬劝酒。唱得廉颇能饭否。西雨东晴。人道无情又有情。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;阻风中酒。流落江湖成白首。历尽艰关。赢得虚名在世间。
</font><p></p>
&nbsp;&nbsp;&nbsp;&nbsp;浩然归去。忆着石屏茅屋趣。想见山村。树有交柯犊有孙。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;病起无聊倚绣床。玉容清瘦懒梳妆。水沉烟冷橘花香。
</font><p></p>
&nbsp;&nbsp;&nbsp;&nbsp;说个话儿方有味，吃些酒子又何妨。一声啼_断人肠。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（嘲人）</font></span></font></font></p>
<ul>
&nbsp;&nbsp;&nbsp;&nbsp;醉狂痴作。误信青楼约。酒醒梅花吹画角。翻得一场寂寞。
</font><p></p>
&nbsp;&nbsp;&nbsp;&nbsp;相如谩赋凌雪。琴台不遇文君。江上琵琶旧曲，只堪分付商人。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（代作）</font></span></font></font></p>
<ul>
&nbsp;&nbsp;&nbsp;&nbsp;误入风尘门户，驱来花月楼台。樽前几度得徘徊。可怜容易别，不见牡丹开。
</font><p></p>
&nbsp;&nbsp;&nbsp;&nbsp;莫恨银瓶酒尽，但将妾泪添杯。江头恰限北风回。再三相祝去，千万寄书来。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（周子俊过南昌，问讯宋吉甫、黄存之昆仲）</font></span></font></font></p>
<ul>
&nbsp;&nbsp;&nbsp;&nbsp;西山岩壑，东湖亭馆，尽是经行旧路。别时方见有荷花，还又见、梅花岁暮。
</font><p></p>
&nbsp;&nbsp;&nbsp;&nbsp;宋家兄弟，黄家兄弟，一一烦君传语。相忘不寄一行书，元自有、不想忘处。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（别李择之诸丈后途中寄此）</font></span></font></font></p>
<ul>
&nbsp;&nbsp;&nbsp;&nbsp;泛杭川，临尘水。几日共游戏。歌笑开怀，酒醒又还醉。奈何一旦分携，连宵风雨，剪不断、客愁千里。
</font><p></p>
&nbsp;&nbsp;&nbsp;&nbsp;水云际。遥望一片飞鸿，苦是失群地。满眼春风，管甚闲桃李。此行归老家山，相逢难又，但一味、相思而已。
</font><p></p>
</ul><p></p>
<p align="center"><font face="黑体" size="3" color="#000080">大江西上曲</font><span><font size="2" color="#FF00FF">（寄李宝夫提刑，时郊后两相皆乞归）</font></span></font></font></p>
<ul>
&nbsp;&nbsp;&nbsp;&nbsp;大江西上，郁孤台八境，人间图画。地涌千峰摇翠浪，两派玉虹如泻。弹压江山，品题风月，四海今王谢。风流人物，如公一世雄也。
</font><p></p>
&nbsp;&nbsp;&nbsp;&nbsp;一片忧国丹心，弹丝吹笛，未必能陶写。西北风尘方苟矗宰相闲归绿野。月斧争鸣，风斤运巧，不用修亭榭。紫枢黄阁，要公整顿天下。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（庐陵厉元节史君梦中得柳眉抹翠一■，仆为绩作此词歌之）</font></span></font></font></p>
<ul>
&nbsp;&nbsp;&nbsp;&nbsp;太守风流，何人似、金华仙伯。试看取、珠篇玉句，银钩钎画。叶叶柳眉齐抹翠，梢梢花脸争匀白。比池塘、春草梦来诗，尤奇绝。
</font><p></p>
&nbsp;&nbsp;&nbsp;&nbsp;胸中有，蛾眉月。笔头带，蓬□雪。笑归来万里，不登金阙。鹿瑞堂前冬日暖，螺山江上春波阔。但伤时、一念不能休，添华发。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;有说未尽处，为续四曲\\
</font><p></p>
&nbsp;&nbsp;&nbsp;&nbsp;壶山好，博古又通今。结屋三间藏万卷，挥毫一字直千金。四海有知音。
</font><p></p>
&nbsp;&nbsp;&nbsp;&nbsp;门外路，咫尺是湖阴。万柳堤边行处乐，百花洲上醉时吟。不负一生心。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;壶山好，胆气不妨粗。手奋空拳成活计，眼穿故纸下功夫。处世未全疏。
</font><p></p>
&nbsp;&nbsp;&nbsp;&nbsp;生涯事，近日果何如。背锦奚奴能检典，画眉老妇出交租。且喜有赢馀。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;壶山好，文字满胸中。诗律变成长庆体，歌词渐有稼轩风。最会说穷通。
</font><p></p>
&nbsp;&nbsp;&nbsp;&nbsp;中年后，虽老未成翁。儿大相传书种在，客来不放酒尊空。相对醉颜红。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;壶山好，也解忆狂夫。转首便成千里别，轻年不寄一行书。浑似不相疏。
</font><p></p>
&nbsp;&nbsp;&nbsp;&nbsp;催归曲，一唱一愁予。有剑卖来酤酒吃，无钱归去买山居。安处即吾庐。壶山有催归曲赠仆，甚妙。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（仆既为宋壶山说其自说未尽处，壶山必有答语，仆自嘲三解）</font></span></font></font></p>
<ul>
&nbsp;&nbsp;&nbsp;&nbsp;石屏老，家住海东云。本是寻常田舍子，如何呼唤作诗人。无益费精神。
</font><p></p>
&nbsp;&nbsp;&nbsp;&nbsp;千首富，不救一生贫。贾岛形模元自瘦，杜陵言语不妨村。谁解学西昆。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;石屏老，长忆少年游。自谓虎头须食肉，谁知猿臂不封侯。身世一虚舟。
</font><p></p>
&nbsp;&nbsp;&nbsp;&nbsp;平生事，说着也堪羞。四海九州双脚底，千愁万恨两眉头。白发早归休。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;石屏老，悔不住山林。注定一生知有命，老来万事付无心。巧语不如喑。
</font><p></p>
&nbsp;&nbsp;&nbsp;&nbsp;贫亦乐，莫负好光阴。但愿有头生白发，何忧无地觅黄金。遇酒且须斟。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（兴国军呈李司直）</font></span></font></font></p>
<ul>
&nbsp;&nbsp;&nbsp;&nbsp;今朝欲去。忽有留人处。说与江头杨柳树。系我扁舟且住。
</font><p></p>
&nbsp;&nbsp;&nbsp;&nbsp;十分酒兴诗肠。难禁冷落秋光。借取春风一笑，狂夫到老犹狂。
</font><p></p>
</ul><p></p>
<p align="center"><font face="黑体" size="3" color="#000080">醉太平</font></font></font></p>
<ul>
&nbsp;&nbsp;&nbsp;&nbsp;长亭短亭。春风酒醒。无端惹起离情。有黄鹂数声。
</font><p></p>
&nbsp;&nbsp;&nbsp;&nbsp;芙蓉绣茵。江山画屏。梦中昨夜分明。悔先行一程。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（元夕上邵武王守子文）</font></span></font></font></p>
<ul>
&nbsp;&nbsp;&nbsp;&nbsp;草木生春，楼台不夜，团团月上云霄，太平官府，民物共逍遥。指点江梅一笑，几番负、雨秀风娇。今年好，花边把酒，歌舞醉元宵。
</font><p></p>
&nbsp;&nbsp;&nbsp;&nbsp;风流，贤太守，青云志气，玉树丰标。是神仙班里，旧日王乔。出奉板舆行乐，金莲照、十里笙箫。收灯后，看看丹诏，催入圣明朝。
</font><p></p>
</ul><p></p>
<p align="center"><font face="黑体" size="3" color="#000080">渔父</font><span><font size="2" color="#FF00FF">（四首）</font></span></font></font></p>
<ul>
&nbsp;&nbsp;&nbsp;&nbsp;渔父饮，不须钱。柳枝斜贯锦鳞鲜。换酒却归船。
</font><p></p>
</ul><p></p>
<p align="center"><font face="黑体" size="3" color="#000080">渔父</font><span><font size="2" color="#FF00FF">（二）</font></span></font></font></p>
<ul>
&nbsp;&nbsp;&nbsp;&nbsp;渔父醉，钓竿闲。柳下呼儿牢系船。高眠风月天。
</font><p></p>
</ul><p></p>
<p align="center"><font face="黑体" size="3" color="#000080">渔父</font><span><font size="2" color="#FF00FF">（三）</font></span></font></font></p>
<ul>
&nbsp;&nbsp;&nbsp;&nbsp;渔父醒，荻花洲。三千六百钓鱼钩。从头下复休。
</font><p></p>
</ul><p></p>
<p align="center"><font face="黑体" size="3" color="#000080">渔父</font><span><font size="2" color="#FF00FF">（四）</font></span></font></font></p>
<ul>
&nbsp;&nbsp;&nbsp;&nbsp;渔父笑，笑何人。古来豪杰尽成尘。江山秋复春。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（送姚雪篷之贬所）</font></span></font></font></p>
<ul>
&nbsp;&nbsp;&nbsp;&nbsp;访衡山之顶，雪鸿渺渺，湘江之上，梅竹娟娟。寄语波臣，传言鸥鹭，稳护渠侬书画船。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;惜多才，怜薄命，无计可留汝。揉碎花笺，忍写断肠句。道傍杨柳依依，千丝万缕，抵不住、一分愁绪。
</font><p></p>
&nbsp;&nbsp;&nbsp;&nbsp;如何诉。便教缘尽今生，此身已轻许。捉月盟言，不是梦中语。后回君若重来，不相忘处，把杯酒、浇奴填土。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
