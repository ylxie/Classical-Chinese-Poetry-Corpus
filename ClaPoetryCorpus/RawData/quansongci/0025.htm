<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵令</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（商调十二首之一）</font></span></font></font></p>
<ul>
&nbsp;&nbsp;&nbsp;&nbsp;//夫传奇者，唐元微之所述也。以不载于本集而出于小说，或疑其非是。今观其词，自非大手笔孰能与于此。至今士大夫极谈幽玄，访奇述异，无不举此以为美话。至于娼优女子，皆能调说大略。惜乎不被之以音律，故不能播之声乐，形之管弦。好事君子极饮肆欢之际，愿欲一听其说，或举其末而忘其本，或纪其略而不及终其篇，此吾曹之所共恨者也。今于暇日，详观其文，略其烦亵，分之为十章。每章之下，属之以词。或全摭其文，或止取其意。又别为一曲，载之传前，先叙前篇之义。调曰商调，曲名蝶恋花。句句言情，篇篇见意。奉劳歌伴，先定格调，后听芜词。\\
</font><p></p>
&nbsp;&nbsp;&nbsp;&nbsp;丽质仙娥生月殿。谪向人间，未免凡情乱。宋玉墙东流美盼。乱花深处曾相见。
</font><p></p>
&nbsp;&nbsp;&nbsp;&nbsp;密意浓欢方有便。不奈浮名，旋遣轻分散。最恨多才情太浅。等闲不念离人怨。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;孀妇将归长安，路出于蒲，亦止兹寺。崔氏妇郑女也。张出于郑，绪其亲，乃异派之从母。是岁，丁文雅不善于军，军人因丧而扰，大掠蒲人。崔氏之家，财产甚厚，多奴仆。旅寓惶骇，不知所措。先是张与蒲将之党有善，请吏护之，遂不及于难。郑厚张之德甚，因饰馔以命张，中堂宴之。复谓张曰：姨之孤嫠未亡，提携幼稚。不幸属师徒大溃，实不保其身。弱子幼女，犹君之所生也，岂可比常恩哉。今俾以仁兄之礼奉见，冀所以报恩也。乃命其子曰欢郎，可十余岁，容甚温美。次命女曰：莺莺，出拜尔兄。尔兄活尔。久之，辞疾。郑怒曰：张兄保尔之命。不然，尔且虏矣，能复远嫌乎？又久之，乃至。常服容，不加新饰。垂鬟浅黛，双脸断红而已。颜色艳异，光辉动人。张惊，为之礼。因坐郑旁，凝睇怨绝，若不胜其体。张问其年岁。郑曰：十七岁矣。张生稍以词导之，不对，终席而罢。奉劳歌伴，再和前声。//商调十二首之二\\
</font><p></p>
&nbsp;&nbsp;&nbsp;&nbsp;锦额重帘深几许。绣履弯弯，未省离朱户。强出娇羞都不语。绛绡频掩酥胸素。
</font><p></p>
&nbsp;&nbsp;&nbsp;&nbsp;黛浅愁红妆淡伫。怨绝情凝，不肯聊回顾。媚脸未匀新泪污。梅英犹带春朝露。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;数四乘间遂道其衷。翌日复至，曰：郎之言，所不敢言，亦不敢泄。然而崔之族姻，君所详也，何不因其媒而求娶焉！张曰：予始自孩提时，性不苟合。昨日一席间，几不自持。数日来，行忘止，食忘饭，恐不能逾旦暮。若因媒氏而娶，纳采问名，则三数月间，索我于枯鱼之肆矣。婢曰：崔之贞顺自保，虽所尊不可以非语犯之。然而善属文，往往沈吟章句，怨慕者久之。君试为谕情诗以乱之。不然，无由得也。张大喜，立缀春词二首以授之。奉劳歌伴，再和前声。//商调十二首之三\\
</font><p></p>
&nbsp;&nbsp;&nbsp;&nbsp;懊恼娇痴情未惯。不道看看，役得人肠断。万语千言都不管。兰房跬步如天远。
</font><p></p>
&nbsp;&nbsp;&nbsp;&nbsp;废寝忘餐思想遍。赖有青鸾，不必凭鱼雁。密写香笺论缱绻。春词一纸芳心乱。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;五夜”其词曰：“待月西厢下，迎风户半开。拂墙花影动，疑是玉人来。”奉劳歌伴，再和前声。//商调十二首之四\\
</font><p></p>
&nbsp;&nbsp;&nbsp;&nbsp;庭院黄昏春雨霁。一缕深心，百种成牵系。青翼蓦然来报喜。鱼笺微谕相容意。
</font><p></p>
&nbsp;&nbsp;&nbsp;&nbsp;待月西厢人不寐。帘影摇光，朱户犹慵闭。花动拂墙红萼坠。分明疑是情人至。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;援可逾。既望之夕，张因梯树而逾焉。达于西厢则户半开矣。无几红娘复来，连曰：至矣，至矣。张生且喜且骇，谓必获济。及女至，则端服俨容，大数张曰：兄之恩，活我家厚矣，由是慈母以弱子幼女见依。奈何因不令之婢，致淫氵失之词。始以护人之乱为义，而终掠乱而求之。是以乱易乱，其去几何。诚欲寝其词，则保人之奸不义；明之母，则背人之惠不祥；将寄于婢妾，又恐不得发其真诚。是用托于短章，愿自陈启。犹惧兄之见难，是用鄙靡之词以求必至。非礼之动，能不愧心。特愿以礼自持，毋及于乱。言毕，翻然而逝。张自失者久之，复逾而出，由是绝望矣。奉劳歌伴，再和前声。//商调十二首之五\\
</font><p></p>
&nbsp;&nbsp;&nbsp;&nbsp;屈指幽期惟恐误。恰到春宵，明月当三五。红影压墙花密处。花阴便是桃源路。
</font><p></p>
&nbsp;&nbsp;&nbsp;&nbsp;不谓兰诚金石固。敛袂怡声，恣把多才数。惆怅空回谁共语。只应化作朝云去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;至。抚张曰：至矣至矣，睡何为哉？并枕重衾而去。张生拭目危坐久之，犹疑梦寐。俄而红娘捧崔而至，则娇羞融冶，力不能运支体。曩时之端庄，不复同矣。是夕，旬有八日，斜月晶荧，幽辉半床。张生飘飘然，且疑神仙之徒，不谓从人间至也。有顷，寺钟鸣晓。红娘促去。崔氏娇啼宛转，红娘又捧而去。终夕无一言。张生辨色而兴，自疑曰：岂其梦耶？所可明者，妆在臂，香在衣，泪光荧荧然，犹莹于茵席而已。奉劳歌伴，同和前声。//商调十二首之六\\
</font><p></p>
&nbsp;&nbsp;&nbsp;&nbsp;数夕孤眠如度岁。将谓今生，会合终无计。正是断肠凝望际。云心捧得嫦娥至。
</font><p></p>
&nbsp;&nbsp;&nbsp;&nbsp;玉困花柔羞^泪。端丽妖娆，不与前时比。人去月斜疑梦寐。衣香犹在妆留臂。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;因授之以贻崔氏，自是复容之。朝隐而出，暮隐而入，同安于曩所谓西厢者，几一月矣。张生将之长安，先以情谕之。崔氏宛无难词，然愁怨之容动人矣。欲行之再夕，不复可见，而张生遂西。奉劳歌伴，再和前声。//商调十二首之七\\
</font><p></p>
&nbsp;&nbsp;&nbsp;&nbsp;一梦行云还暂阻。尽把深诚，缀作新诗句。幸有青鸾堪密付。良宵从此无虚度。
</font><p></p>
&nbsp;&nbsp;&nbsp;&nbsp;两意相欢朝又暮。争奈郎鞭，暂指长安路。最是动人愁怨处。离情盈抱终无语。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;索再三终不可见。虽待张之意甚厚，然未尝以词继之。异时，独夜操琴，愁弄忄妻恻。张窃听之，求之，则不复鼓矣。以是愈惑之。张生俄以文谓及期，又当西去。当去之夕，崔恭貌怡声，徐谓张曰：始乱之，今弃之，固其宜矣，愚不敢恨。必也君始之，君终之，君之惠也。则没身之誓，有其终矣，又何必深憾于此行。然而君既不怿，无以奉宁。君尝谓我善鼓琴，今且往矣。既达君此诚。因命拂琴，鼓霓裳羽衣序，不数声，哀音怨乱，不复知其是曲也。左右皆欷[，张说遽止之。崔投琴拥面，泣下流涟，趣归郑所遂不复至，奉劳歌伴，再和前声。//十二首之八\\
</font><p></p>
&nbsp;&nbsp;&nbsp;&nbsp;碧沼鸳鸯交颈舞。正恁双栖，又遣分飞去。洒翰赠言终不许。援琴请尽始衷素。
</font><p></p>
&nbsp;&nbsp;&nbsp;&nbsp;曲未成声先怨慕。忍泪凝情，强作霓裳序。弹到离愁凄咽处。弦肠俱断梨花雨。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;意。崔氏缄报之词，粗载于此，曰：“捧览来问，抚爱过深。儿女之情，悲喜交集。兼惠花胜一合，口脂五寸。致耀首膏唇之饰，虽荷多惠，谁复为容。睹物增怀，但积悲叹耳。伏承便于京中就业，于进修之道，固在便安。但恨鄙陋之人，永以遐弃。命也如此，知复何言！自去秋以来，尝忽忽如有所失。于喧哗之下，或勉为笑语。闲宵自处，无不泪零。乃梦寐之间，亦多叙感咽离忧之思。绸缪缱绻，暂若寻常，幽会未终，惊魂已断。虽半衾如暖，而思之甚遥。一昨拜辞，倏逾旧岁。长安行乐之地，触绪牵情。何幸不忘幽微，眷念无E363。鄙薄之志，无以奉酬。至于终始之盟，则固不忒。鄙昔中表相因，或同宴处；婢仆见诱，遂致私诚。儿女之情，不能自固。君子有援琴之挑，鄙人无投梭之拒。及荐枕席，义盛恩深。愚幼之情，永谓终托。岂期既见君子，不能以礼定情，致有自献之羞，不复明侍巾栉。没身永恨，含叹何言，傥若仁人用心，俯遂幽劣，虽死之日，犹生之年。如或达士略情，舍小从大，以先配为丑行，谓要盟之可欺，则当骨化形销，丹忱不泯，因风委露，犹托清尘。存殁之诚，言尽于此。临纸呜咽，情不能申，千万珍重。”奉劳歌伴，再和前声。//商调十二首之九\\
</font><p></p>
&nbsp;&nbsp;&nbsp;&nbsp;别后相思心目乱。不谓芳音，忽寄南来雁。却写花笺和泪卷。细书方寸教伊看。
</font><p></p>
&nbsp;&nbsp;&nbsp;&nbsp;独寐良宵无计遣。梦里依稀，暂若寻常见。幽会未终魂已断。半衾如暖人犹远。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;环取其终始不绝。兼致彩丝一P，文竹茶合碾子一枚。此数物不足见珍，意者欲君子如玉之洁，鄙志如环不解。泪痕在竹，愁绪萦丝。因物达诚，永以为好耳。心迩身遐，拜会无期。幽愤所钟，千里神合。千万珍重。春风多厉，强饭为佳。慎言自保，毋以鄙为深念也。”奉劳歌伴，再和前声。//商调十二首之十\\
</font><p></p>
&nbsp;&nbsp;&nbsp;&nbsp;尺素重重封锦字。未尽幽闺，别后心中事。佩玉彩丝文竹器。愿君一见知深意。
</font><p></p>
&nbsp;&nbsp;&nbsp;&nbsp;环玉长圆丝万系。竹上斓斑，总是相思泪。物会见郎人永弃。心驰魂去神千里。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;张亦有所娶。适经其所居，乃因其夫言于崔，以外兄见。夫已诺之，而崔终不为出。张怨念之诚，动于颜色。崔知之，潜赋一诗寄张曰：“自从消瘦减容光。万转千回懒下床。不为旁人羞不起，为郎憔悴却羞郎。”竟不之见。后数日张君将行，崔又赋一诗以谢绝之。词曰：“弃置今何道，当时且自亲。还将旧来意，怜取眼前人。”奉劳歌伴，再和前声。//商调十二首之十一\\
</font><p></p>
&nbsp;&nbsp;&nbsp;&nbsp;梦觉高唐云雨散。十二巫峰，隔断相思眼。不为旁人移步懒。为郎憔悴羞郎见。
</font><p></p>
&nbsp;&nbsp;&nbsp;&nbsp;青翼不来孤凤怨。路失桃源，再会终无便。旧恨新愁无计遣，情深何似情俱浅。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;何者？夫崔之才华婉美，词彩艳丽，则于所载缄书诗章尽之矣。如其都愉淫冶之态，则不可得而见。及观其文，飘飘然仿佛出于人目前。虽丹青摹写其形状，未知能如是工且至否？仆尝采摭其意，撰成鼓子词十一章，示余友何东白先生。先生曰：文则美矣，意犹有不尽者，胡不复为一章于其后，具道张之于崔，既不能以理定其情，又不能合之于义。始相遇也，如是之笃；终相失也，如是之遽。必及于此，则完矣。余应之曰：先生真为文者也。言必欲有终箴戒而后已。大抵鄙靡之词，止歌其事之可歌，不必如是之备。若夫聚散离合，亦人之常情，古今所共惜也。又况崔之始相得而终至相失，岂得已哉。如崔已他适，而张诡计以求见；崔知张之意，而潜赋诗以谢之，其情盖有未能忘者矣。乐天曰：“天长地久有时尽，此恨绵绵无尽期”，岂独在彼者耶？予因命此意，复成一曲，缀于传未云。//商调十二首之十二\\
</font><p></p>
&nbsp;&nbsp;&nbsp;&nbsp;镜破人离何处问。路隔银河，岁会知犹近。只道新来消瘦损。玉容不见空传信。
</font><p></p>
&nbsp;&nbsp;&nbsp;&nbsp;弃掷前欢俱未忍。岂料盟言，陡顿无凭准。地久天长终有尽，绵绵不似无穷恨。
</font><p></p>
</ul><p></p>
<p align="center"><font face="黑体" size="3" color="#000080">天仙子</font></font></font></p>
<ul>
&nbsp;&nbsp;&nbsp;&nbsp;宿雨洗空台榭莹。下尽珠帘寒未定。花开花落几番晴，春欲竟。愁未醒。池面杏花红透影。
</font><p></p>
&nbsp;&nbsp;&nbsp;&nbsp;一纸短书言不尽。明月清风还记省。玉楼香断又添香，闲展兴。临好景。心似乱萍何处整。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（刘平叔出家妓八人，绝艺，乞词赠之。脚绝、歌绝、琴绝、舞绝）</font></span></font></font></p>
<ul>
&nbsp;&nbsp;&nbsp;&nbsp;稳小弓鞋三寸罗。歌唇清韵一樱多。灯前秀艳总横波。
</font><p></p>
&nbsp;&nbsp;&nbsp;&nbsp;指下鸣泉清杳渺。掌中回旋小婆娑。明朝归路奈情何。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;轻鸥欲下春塘浴。双双飞破春烟绿。两岸野蔷薇。翠笼熏绣衣。
</font><p></p>
&nbsp;&nbsp;&nbsp;&nbsp;凭船闲弄水。中有相思意。忆得去年时。水边初别离。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;长淮渺渺寒烟白。凭栏人是霜台客。时句妙春豪。风云不啻高。
</font><p></p>
&nbsp;&nbsp;&nbsp;&nbsp;樽前人已老。余恨连芳草。一曲酒醒时。梧桐月欲低。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;春风试手先梅蕊。并姿冷艳明沙水。不受众芳知。端须月与期。
</font><p></p>
&nbsp;&nbsp;&nbsp;&nbsp;清香闲自远。先向钗头见。雪后燕瑶池。人间第一枝。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;急雨涨溪浑，小树带山秋色。轻棹暮天归路，袅芙蓉烟白。酒醒香冷梦回时，虫声正凄绝。只觉小窗风月，与昨宵都别。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;楼上风和玉漏迟。秋千庭院静，百花飞。午窗才起暖金卮。匀面了，阑畔看春池。
</font><p></p>
&nbsp;&nbsp;&nbsp;&nbsp;何事苦颦眉。碧云春信断，尽来时。鸳鸯游戏镇相随。云雾敛，新月挂天西。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;雨霁风高天气清。玉盘浮出海，转空明。小窗帘影冷如冰。愁不寐，独自傍阶行。
</font><p></p>
&nbsp;&nbsp;&nbsp;&nbsp;情似浪头轻。一番销欲尽，一番生。无言惆怅到参横。人欲起，鹎G几声鸣。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;欲减罗衣寒未去。不卷珠帘，人在深深处。红杏枝头花几许。啼痕止恨清明雨。
</font><p></p>
&nbsp;&nbsp;&nbsp;&nbsp;尽日沈烟香一缕。宿雨醒迟，恼破春情绪。飞燕又将归信误。小屏风上西江路。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;卷絮风头寒欲尽。坠粉飘香，日日红成阵。新酒又添残酒困。今春不减前春恨。
</font><p></p>
&nbsp;&nbsp;&nbsp;&nbsp;蝶去莺飞无处问。隔水高楼，望断双鱼信。恼乱横波秋一寸。斜阳只与黄昏近。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;人世一场大梦，我生魔了十年。明窗千古探遗编。不救饥寒一点。
</font><p></p>
&nbsp;&nbsp;&nbsp;&nbsp;更被维摩老子，不教此处容言。炉熏清炷坐安禅。物物头头显现。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;玉枕生凉，金缸传晓，败叶飞破清秋。雨余翻浪，渺渺阻行舟。暂系汀洲侧畔，风夜起、荻叶添愁。银屏远，龙香渐尽，还是梦扬州。
</font><p></p>
&nbsp;&nbsp;&nbsp;&nbsp;更筹。何太永，当年情事，今日堪酬。最苦恨红楼，笑我飘浮。为寄相思细字，教字字、愁蹙眉头。凄凉久，渔人唱晓，随月过横沟。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;春风依旧。著意随堤柳。搓得蛾儿黄欲就。天气清明时候。
</font><p></p>
&nbsp;&nbsp;&nbsp;&nbsp;去年紫陌青门。今宵雨魄云魂。断送一生憔悴，只销几个黄昏。
</font><p></p>
</ul><p></p>
<p align="center"><font face="黑体" size="3" color="#000080">思远人</font></font></font></p>
<ul>
&nbsp;&nbsp;&nbsp;&nbsp;素玉朝来有好怀。一枝梅粉照人开。晴云欲向怀中起，春色先从脸上来。
</font><p></p>
&nbsp;&nbsp;&nbsp;&nbsp;深院落，小楼台。玉盘香篆看徘徊。须知月色撩人恨，数夜春寒不下阶。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（阿方初出）</font></span></font></font></p>
<ul>
&nbsp;&nbsp;&nbsp;&nbsp;枝上粉香吹欲尽，依前庭院春风。更谁同绕摘芳丛。漏残金兽冷，信断锦屏空。
</font><p></p>
&nbsp;&nbsp;&nbsp;&nbsp;看结灯花愁不睡，酒阑无梦相逢。凄凉长判一生中。不如云外月，永夜在房栊。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（光化道中寄家）</font></span></font></font></p>
<ul>
&nbsp;&nbsp;&nbsp;&nbsp;画船稳泛春波渺。夕雨寒声小。紫烟深处数峰横。惊起一滩鸥鹭、照川明。
</font><p></p>
&nbsp;&nbsp;&nbsp;&nbsp;西楼今夜归期误。恨入栏干暮。可堪春事满春怀。不似珠帘新燕、早归来。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（王晋卿筵上作）</font></span></font></font></p>
<ul>
&nbsp;&nbsp;&nbsp;&nbsp;风急花飞昼掩门。一帘残雨滴黄昏。便无离恨也销魂。
</font><p></p>
&nbsp;&nbsp;&nbsp;&nbsp;翠被任熏终不暖，玉杯慵举几番温。个般情事与谁论。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;槐柳春余绿涨天。酒旗高插夕阳边。谁家墙里笑秋千。
</font><p></p>
&nbsp;&nbsp;&nbsp;&nbsp;往事不堪楼上看，新愁多向曲中传。此情销得是何年。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;一朵梦云惊晓鸦。数枝春雨带梨花。坐来残月冷窗纱。
</font><p></p>
&nbsp;&nbsp;&nbsp;&nbsp;钗凤谩曾留得半，枕山犹是枕时斜。对花今日奈天涯。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;水满池塘花满枝。乱香深里语黄鹂。东风轻软弄帘帏。
</font><p></p>
&nbsp;&nbsp;&nbsp;&nbsp;日正长时春梦短，燕交飞处柳烟低。玉窗红子斗棋时。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;少日怀山老住山。一官休务得身闲。几年食息白云闲。
</font><p></p>
&nbsp;&nbsp;&nbsp;&nbsp;似我乐来真是少，见人忙处不相关。养真高静出尘寰。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;赠之\\
</font><p></p>
&nbsp;&nbsp;&nbsp;&nbsp;可是相逢意便深。为郎巧笑不须金。门前一尺春风髻，窗内三更夜雨衾。
</font><p></p>
&nbsp;&nbsp;&nbsp;&nbsp;情渺渺，信沈沈。青鸾无路寄芳音。山城钟鼓愁难听，不解襄王梦里寻。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（蓝良辅知y・舟中晚坐会上作）</font></span></font></font></p>
<ul>
&nbsp;&nbsp;&nbsp;&nbsp;麝发雕炉小袖笼。天教我辈此时同。橼经雪重香方满，菊到秋深色自浓。
</font><p></p>
&nbsp;&nbsp;&nbsp;&nbsp;船槛内，月明中。插花归去莫匆匆。人生更在艰难内，胜事年来不易逢。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
