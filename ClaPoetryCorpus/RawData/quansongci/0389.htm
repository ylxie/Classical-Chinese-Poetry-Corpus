<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王之道</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（和张文伯木犀）</font></span></font></font></p>
<ul>
&nbsp;&nbsp;&nbsp;&nbsp;叶底芳蕤如缀。坐对广庭忘味。娇I最怜伊，乱糁舞馀风袂。贪喜。贪喜。不觉宽钗斜坠。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（送郑宗承）</font></span></font></font></p>
<ul>
&nbsp;&nbsp;&nbsp;&nbsp;又是春残去。倚东风、寒云淡日，堕红飘絮。燕社鸿秋人不问，尽管吴笙越鼓。但短发、星星无数。万事惟消彭泽醉，也何妨、袖卷长沙舞。身与世，只如许。
</font><p></p>
&nbsp;&nbsp;&nbsp;&nbsp;阑干拍手闲情绪。便明朝、苍烟白鹭，北山南浦。笑指午桥桥畔路，帘幕深深院宇。尚趁得、柳烟花雾。我亦故山猿鹤怨，问何时、归棹双溪渚。歌一曲，恨千缕。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（采莲女）</font></span></font></font></p>
<ul>
&nbsp;&nbsp;&nbsp;&nbsp;藕丝衫剪轻红窄。衫轻不碍琼肤白。缦鬓小横波。花楼东是家。
</font><p></p>
&nbsp;&nbsp;&nbsp;&nbsp;上湖闲荡桨。粉艳芙蓉榜。湖水亦多情。照妆天底清。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（子平席上赋）</font></span></font></font></p>
<ul>
&nbsp;&nbsp;&nbsp;&nbsp;春浅借和风，吹绿庭皋树。依约屏间出紫云，入格风流处。
</font><p></p>
&nbsp;&nbsp;&nbsp;&nbsp;便做铁心肠，也为梅花语。欲去东君更挽留，巧栈烟霞路。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（元礼席上用少游韵）</font></span></font></font></p>
<ul>
&nbsp;&nbsp;&nbsp;&nbsp;红斗风桃，绿肥烟草，杨柳春暗重门。五陵佳兴，酿酝付芳尊。窈窕笙箫丛里，金猊篆、雾绕云粉。勾情也，歌眉低翠，依约鹧鸪村。
</font><p></p>
&nbsp;&nbsp;&nbsp;&nbsp;人生须快意，十分春事，才破三分。况点检年时，胜客都存。更把馀欢卜夜，从彻晓、蜡泪流痕。花阴昼，朱帘未卷，犹自醉昏昏。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
