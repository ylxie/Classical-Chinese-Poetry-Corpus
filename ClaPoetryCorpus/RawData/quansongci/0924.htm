<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;翁元龙</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">烛影摇红</font></font></font></p>
<ul>
&nbsp;&nbsp;&nbsp;&nbsp;蜀锦华堂，宝筝频送花前酒。妖娆全在半开时，人试单衣后。花前围春竞秀。如红潮、玉腮微透。欲苏还坠，浅醉扶头，朦胧晴画。
</font><p></p>
&nbsp;&nbsp;&nbsp;&nbsp;金屋名姝，眼情空贮间眉岫。世间还有此娉婷，拚尽珠量斗。真艳可消受。倩莺催、天香共袖。冷烟庭院，淡月梨花，空教春瘦。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（游胡园书感）</font></span></font></font></p>
<ul>
&nbsp;&nbsp;&nbsp;&nbsp;曲廊连苑吹笙道，重来暗尘都满。种石生云，移花带月，犹欠藏春庭院。年华过眼。便梅谢兰销，舞沈歌断。露井寒蛩，为谁清夜诉幽怨。
</font><p></p>
&nbsp;&nbsp;&nbsp;&nbsp;人生乐事最少，有时得意处，光阴偏短。树色凝红，山眉弄碧，不与朱颜相恋。临风念远。欢蝶梦难追，鹭盟重换。一片斜阳，送人归骑晚。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;春心莫共花争发。花开不管连环缺。梦断小楼空。杜鹃啼晓红。
</font><p></p>
&nbsp;&nbsp;&nbsp;&nbsp;眼看连理树。纤手移筝柱。调遍错成声。无人知此情。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;玉纤间捻花间集。赤阑干对芭蕉立。薤叶晚生凉。竹阻移小床。
</font><p></p>
&nbsp;&nbsp;&nbsp;&nbsp;拗莲牵藕线。藕断丝难断。弹水没鸳鸯。教寻波底香。
</font><p></p>
</ul><p></p>
<p align="center"><font face="黑体" size="3" color="#000080">倦寻芳</font></font></font></p>
<ul>
&nbsp;&nbsp;&nbsp;&nbsp;燕帘挂晚。莺槛迷晴，花思零乱。试觅娉婷，日日傍湖亭苑。掷果墙阴窥驻马，采香深径抛春扇。醉归来，任钗云半落，绣帘慵卷。
</font><p></p>
&nbsp;&nbsp;&nbsp;&nbsp;念灿锦、年华如旧，飞絮游丝，萦恨难翦。蜀羽无情，早带怨江啼断，厚约轻辞寒食夜，行云空梦梨花院。莫凭阑，正斜阳、淡烟平远。
</font><p></p>
</ul><p></p>
<p align="center"><font face="黑体" size="3" color="#000080">瑞龙吟</font></font></font></p>
<ul>
&nbsp;&nbsp;&nbsp;&nbsp;清明近。还是递选东风，做成花讯。芳时一刻千金，半晴半雨、酬春未准。
</font><p></p>
&nbsp;&nbsp;&nbsp;&nbsp;雁归尽。离字向人欲写，暗云难认。西园猛忆逢迎，翠纨障面，花间笑稳。曲径池莲平砌，绛裙曾与，濯香湔粉。无奈燕幕莺帘，轻负娇后。青榆巷陌，蹋马红成寸。十年梦、秋千吊影，袜罗尘褪。事往凭谁问。昼长病酒添新恨。烟冷斜阳紧。山黛远、曲曲阑干凭损。柳丝万尺，不如轻鬓。
</font><p></p>
</ul><p></p>
<p align="center"><font face="黑体" size="3" color="#000080">隔浦莲近</font></font></font></p>
<ul>
&nbsp;&nbsp;&nbsp;&nbsp;街檐插缀翠柳。憔悴清明后。泪腊堆香径，一夜海棠中酒。枝上酸似豆。莺声骤。恨软弹筝手。
</font><p></p>
&nbsp;&nbsp;&nbsp;&nbsp;h眉袖。嘶总过尽平燕，绿衬飞绣。沈红入水，渐做小莲离藕，亭冷沈香梦似旧。花瘦。欲留春住时候。
</font><p></p>
</ul><p></p>
<p align="center"><font face="黑体" size="3" color="#000080">玲珑四犯</font></font></font></p>
<ul>
&nbsp;&nbsp;&nbsp;&nbsp;窗外啼莺，报数日西园，花事都空。绣屋专房，姚魏渐邀新宠。葱翠试剪春畦，羞对酒、夜寒犹重。误暗期、绿架香洞。月黯小阶云冻。
</font><p></p>
&nbsp;&nbsp;&nbsp;&nbsp;算春将揽邮亭。柳成圈、记人迎送。蜀魂怨染岩花色，泥径红成陇。楼上半揭画帘，料看雨、玉笙寒拥。怕骤晴，无事消遣，日长清梦。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（闻桂花怀西湖）</font></span></font></font></p>
<ul>
&nbsp;&nbsp;&nbsp;&nbsp;天阔玉屏空。轻阴弄、淡墨画秋容。正凉挂半蟾，酒醒窗下，露催新雁，人在山中。又一片，好秋花占了，香换却西风。箫女夜归，帐栖青凤，镜娥妆冷，钗坠金虫。
</font><p></p>
&nbsp;&nbsp;&nbsp;&nbsp;西湖花深窈，间庭砌、曾占席地歌钟。载取断云归去，几处房栊。恨小帘灯暗，粟肌消瘦，薰炉烟减，珠袖玲珑。三十六宫清梦，还与谁同。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;山色低衔小苑，春云暗宿空庭。秋千无月冷双绳。间却画栏人静。
</font><p></p>
&nbsp;&nbsp;&nbsp;&nbsp;一夜海棠如梦，半窗银烛多情。好花留不到清明。日日阴晴无定。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;三月时。杨花飞尽无花飞。无花飞。不教春去，争得春归。
</font><p></p>
&nbsp;&nbsp;&nbsp;&nbsp;高楼望断黄金羁。绿窗眉黛伤新离。伤新离。好将别后，长做归时。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font></font></font></p>
<ul>
&nbsp;&nbsp;&nbsp;&nbsp;兽炉烟重火半焦。卷帘时、雪意又销。过数点、残鸦外，想梅花、寒在灞桥。
</font><p></p>
&nbsp;&nbsp;&nbsp;&nbsp;谢娘春恨深如柳，未东风、先遣絮飘。且莫把、冰丝翦，有灯球、红绣未描。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（雪霁登吴山见沧阁，闻城中箫鼓声）</font></span></font></font></p>
<ul>
&nbsp;&nbsp;&nbsp;&nbsp;画楼红湿斜阳，素妆褪出山眉翠。街声暮起，尘侵灯户，月来舞地。宫柳招莺，水荭飘雁，隔年春意。黯梨云，散作人间好梦，琼箫在、锦屏底。
</font><p></p>
&nbsp;&nbsp;&nbsp;&nbsp;乐事轻随流水。暗兰消、作花心计。情丝万轴，因春织就，愁罗恨绮。昵枕迷香，占帘看夜，旧游经醉。任孤山、梨雪残梅，渐懒跨、东风骑。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;千丝风雨万丝晴。年年长短亭。暗黄看到绿成阴。春由他送迎。
</font><p></p>
&nbsp;&nbsp;&nbsp;&nbsp;莺思重，燕愁轻。如人离别情。绕湖烟冷罩波明。画船移玉笙。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;莺树暖。弱絮欲成芳茧。流水惜花流不远。小桥红欲满。
</font><p></p>
&nbsp;&nbsp;&nbsp;&nbsp;原上草迷离苑。金勒晚风嘶断。等得日长春又短。愁深山翠浅。
</font><p></p>
</ul><p></p>
<p align="center"><font face="黑体" size="3" color="#000080">绛都春</font><span><font size="2" color="#FF00FF">（秋晚，海棠与黄菊盛开）</font></span></font></font></p>
<ul>
&nbsp;&nbsp;&nbsp;&nbsp;花娇半面。记蜜烛夜阑，同醉深院。夜袖粉香，犹未经年如年远。玉颜不趁秋容换。但换却、春游同伴。梦回前度，邮亭倦客，又拈笺管。
</font><p></p>
&nbsp;&nbsp;&nbsp;&nbsp;慵按。梁州旧曲，怕离柱断弦，惊破金雁。霜被睡浓，不比花前良宵短。秋娘羞占东离畔。待说与、深宫幽怨。恨他情淡陶郎，旧缘较浅。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;一年箫鼓又疏钟。爱东风。恨东风。吹落灯花，移在杏梢红。玉靥翠钿无半点，空湿透，绣罗弓。
</font><p></p>
&nbsp;&nbsp;&nbsp;&nbsp;燕魂莺梦渐惺松。月帘栊。影迷蒙。催趁年华，都在艳歌中。明日柳边春意思，便不与，夜来同。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;画阁换粘春帖，宝筝抛学银钩。东风轻滑玉钗流。纤就燕纹莺绣。
</font><p></p>
&nbsp;&nbsp;&nbsp;&nbsp;隔帐灯花微笑，倚窗云叶低收。双鸳刺罢底尖头。剔雪间寻豆蔻。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（赋茉利）</font></span></font></font></p>
<ul>
&nbsp;&nbsp;&nbsp;&nbsp;花情偏与夜相投。心事鬓边羞。薰醒半床凉梦，能消几个开头。风轮慢卷，冰壶低架，香雾飕飕。更著月华相恼，木犀淡了中秋。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（巧夕）</font></span></font></font></p>
<ul>
&nbsp;&nbsp;&nbsp;&nbsp;天长地久，风流云散，惟有离情无算。从分金镜不成圆，到此夜、年年一半。
</font><p></p>
&nbsp;&nbsp;&nbsp;&nbsp;轻罗暗纲，蛛丝得意，多似妆楼针线。晓看玉砌淡无痕，但吹落、梧桐几片。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
