<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;沈&nbsp;瀛</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">野庵曲</font></font></font></p>
<ul>
&nbsp;&nbsp;&nbsp;&nbsp;野叟最昏迷。叹世间、光阴奔走如驰。逢这闲时。忽寻忖、一生里事都非。从头到尾。都改了、重立根基。枕上披衣。浑无寐。时时摩挲行气。
</font><p></p>
&nbsp;&nbsp;&nbsp;&nbsp;才睡起。避户扉。k一炷清香，烟气霏霏。膜拜更归依。冥心坐、看经念佛行持。消除秽恶，光洒洒、禅律威仪。佛力慈悲。愿今世。永没冤债相随。食将惭愧。才饭了、一枕茶香美。迟迟日长，觅伴相对围棋。安排势子。相望相窥。闭心机。输赢成败，却似人居世。跳脱去、唤方帽杖藜。为伴侣、小桥那面一庵儿。登高望远输情思。叹物荣物枯，节换时移。
</font><p></p>
&nbsp;&nbsp;&nbsp;&nbsp;春到园中，见寒梅同春雪乱飞。冷艳冰肌。须臾李杏开偏，一日芳菲。和风骀荡，两岸细柳捻金丝。清明时候，景物尤韵媚。
</font><p></p>
&nbsp;&nbsp;&nbsp;&nbsp;春事退。叹万红狼籍飞满堤。水平池。风到卷涟漪。荷花一望如霞绮。对好些景物，敌去炎威。
</font><p></p>
&nbsp;&nbsp;&nbsp;&nbsp;秋景凄凄。长空明月正扬辉。蒹葭岸、浮云侧畔坐钓矶。正桂花香喷鼻。黄花满眼，风劲霜坠。做寒来天气。秋光老、草木一齐似洗。独篁径，青松路，残岁方知。
</font><p></p>
&nbsp;&nbsp;&nbsp;&nbsp;日将斜，园里缓行归。听流水。明窗净几。调数徽。到妙处、古曲幽闲韵渐稀。徐徐弹了融心意。忽然惊起。外时闻车履。故人来相对。
</font><p></p>
&nbsp;&nbsp;&nbsp;&nbsp;壅浮蚁。草草杯盘灯正辉。漏声迟。浮蟹甚，言渐嘻嘻。轩渠一笑，高歌野庵新唱、劝些儿。人听村歌，一霎时、好娱戏。休笑颠狂，也是大奇。能赶气闷忧悲。自然沉醉。
</font><p></p>
&nbsp;&nbsp;&nbsp;&nbsp;客都去后，睡■■地。一枕华胥惊又起。晓鸡啼。重起着衣。心火烧脐。龙行虎驰。依前々哩哩。
</font><p></p>
&nbsp;&nbsp;&nbsp;&nbsp;从头到尾今如此。若唱此曲没休时。保取长年到期颐。
</font><p></p>
</ul><p></p>
<p align="center"><font face="黑体" size="3" color="#000080">醉乡曲</font></font></font></p>
<ul>
&nbsp;&nbsp;&nbsp;&nbsp;说与贤瞒，这躯壳、安能久仗凭。幸尊中有酒浇磊块，先交神气平。醉乡道路无他径。任陶陶、现出真如性。没闲恼、没闲争。也能使情怀长似春。也能使飘然逸气如云。饶君万劫修功行。又争如、一盏乐天真。这些儿，休放过、且重斟。
</font><p></p>
</ul><p></p>
<p align="center"><font face="黑体" size="3" color="#000080">驻马听</font></font></font></p>
<ul>
&nbsp;&nbsp;&nbsp;&nbsp;人都道四者难并。也由在人心。烦恼欢喜元无定。奸峭底自能称停。你待前面怎那，且随任咱分。自家有后自未奔。枉劳人方寸。眼前推辞怎。那知他人也心闷。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;金榜初登。绮阁朱楼对娉婷。软红尘、有人相等。归来寝立功名。油盖拥着一书生。开宴处、笙歌频奏声。眼前光景。人生如意享欢荣。得酒娱情。没事汉、清闲人。任自由、毁誉利害不上心。恣闲吟。登山玩水且闲行，来主他、风花雪月盟。相逢道友，握手闲语百事真。得酒忘情。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
