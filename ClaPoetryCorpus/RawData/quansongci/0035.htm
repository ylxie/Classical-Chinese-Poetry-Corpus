<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;苏&nbsp;庠</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（席上赠张建康）</font></span></font></font></p>
<ul>
&nbsp;&nbsp;&nbsp;&nbsp;本是白萍洲畔客，虎符卧镇江城。归来犹得趁鸥盟。柳丝摇晓市，杜若遍芳汀。
</font><p></p>
&nbsp;&nbsp;&nbsp;&nbsp;莫惜飞觞仍堕帻，柳边依约莺声。水秋鲈熟正关情。只愁宣室召，未许钓船轻。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;猎猎风蒲初暑过，萧然庭户秋清。野航渡口带烟横。晚山千万叠，别鹤两三声。
</font><p></p>
&nbsp;&nbsp;&nbsp;&nbsp;秋水芙蓉聊荡桨，一樽同破愁城。蓼花滩上白鸥明。暮云连极浦，急雨暗长汀。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（雪中作）</font></span></font></font></p>
<ul>
&nbsp;&nbsp;&nbsp;&nbsp;叠嶂晓埋烟雨。忽作飞花无数。整整复斜斜，来伴南枝清苦。日暮。日暮。何许云林烟树。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（次虞仲登韵）</font></span></font></font></p>
<ul>
&nbsp;&nbsp;&nbsp;&nbsp;军书未息梅仍破。穿市溪流过。病来无处不关情。一夜鸣榔急雨、杂滩声。
</font><p></p>
&nbsp;&nbsp;&nbsp;&nbsp;飘零无复还山梦。云屋春寒重。山连积水水连空。溪上青蒲短短、柳重重。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（书虞元翁书）</font></span></font></font></p>
<ul>
&nbsp;&nbsp;&nbsp;&nbsp;水榭风微玉枕凉。牙床角簟藕花香。野塘烟雨罩鸳鸯。
</font><p></p>
&nbsp;&nbsp;&nbsp;&nbsp;红蓼渡头青嶂远，绿萍波上白鸥双。淋浪淡墨水云乡。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（怀故居作）</font></span></font></font></p>
<ul>
&nbsp;&nbsp;&nbsp;&nbsp;何处所。门外冷云堆浦。竹里江梅寒未吐。茅屋疏疏雨。
</font><p></p>
&nbsp;&nbsp;&nbsp;&nbsp;谁遣愁来如许。小立野塘官渡。手种凌霄今在否。柳浪迷烟渚。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（大叶庄怀张元孺作）</font></span></font></font></p>
<ul>
&nbsp;&nbsp;&nbsp;&nbsp;杨柳渡。醉著青鞋归去。点点沙鸥何处所。十里菰蒲雨。
</font><p></p>
&nbsp;&nbsp;&nbsp;&nbsp;拌擞向来尘土。卧看碧山云度。寄语故时猿鹤侣。未见心先许。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;枫落河梁野水秋。淡烟衰草接郊丘。醉眠小坞黄茅店，梦倚高城赤叶楼。
</font><p></p>
&nbsp;&nbsp;&nbsp;&nbsp;天杳杳，路悠悠。钿筝歌扇等闲休。灞桥杨柳年年恨，鸳浦芙蓉叶叶愁。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（过湖阴席上赠妓）</font></span></font></font></p>
<ul>
&nbsp;&nbsp;&nbsp;&nbsp;梅妒晨妆雪妒轻。远山依约学眉青。樽前无复歌金缕，梦觉空余月满林。
</font><p></p>
&nbsp;&nbsp;&nbsp;&nbsp;鱼与雁，两浮沈。浅颦微笑总关心。相思恰似江南柳，一夜春风一夜深。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;秋入蒹葭小雁行。参差飞堕水云乡。直须银甲供春笋，且滴糟床覆羽觞。
</font><p></p>
&nbsp;&nbsp;&nbsp;&nbsp;风压幕，月侵廊。江南江北夜茫茫。悬知上马啼鹃梦，一夜惊飞宝鸭香。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（渔父家风、醉中赠韦道士）</font></span></font></font></p>
<ul>
&nbsp;&nbsp;&nbsp;&nbsp;杖头挑得布囊行。活计有谁争。不肯侯家五鼎，碧涧一杯羹。
</font><p></p>
&nbsp;&nbsp;&nbsp;&nbsp;溪上月，岭头云。不劳耕。瓮中春色，枕上华胥，便是长生。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;倦投林樾当诛茅。鸿雁响寒郊。溪上晚来杨柳，月露洗烟梢。
</font><p></p>
&nbsp;&nbsp;&nbsp;&nbsp;霜后渚，水分槽。尚平桥。客床归梦，何必江南，门接云涛。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;西园风暖落花时。绿阴莺乱啼。倚阑无语惜芳菲。絮飞蝴蝶飞。
</font><p></p>
&nbsp;&nbsp;&nbsp;&nbsp;缘底事，减腰围。遣愁愁著眉。波连春渚暮天垂。燕归人未归。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;冰勒轻谷，绿痕初涨回塘水。柳洲烟际。白鹭翘沙嘴。
</font><p></p>
&nbsp;&nbsp;&nbsp;&nbsp;B272笠青蓑，未减貂蝉贵。云涛里。醉眠篷底。不属人间世。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（宜兴作）</font></span></font></font></p>
<ul>
&nbsp;&nbsp;&nbsp;&nbsp;北风振野云平屋。寒溪淅淅流冰e。落日送归鸿。夕岚千万重。
</font><p></p>
&nbsp;&nbsp;&nbsp;&nbsp;荒坡垂斗柄。直北乡山近。何必苦言归。石亭春满枝。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（自宜兴还西冈作）</font></span></font></font></p>
<ul>
&nbsp;&nbsp;&nbsp;&nbsp;园林寂寂春归去。蒙蒙柳下飞香絮。野水接云横。绿烟啼晓莺。
</font><p></p>
&nbsp;&nbsp;&nbsp;&nbsp;江南_梦。山色朝来重。小艇小湾头。萍花萍叶洲。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（再在西冈兼怀后湖作）</font></span></font></font></p>
<ul>
&nbsp;&nbsp;&nbsp;&nbsp;短船谁泊蒹葭渚。夜深远火明渔浦。却忆槿花篱。春声穿竹溪。
</font><p></p>
&nbsp;&nbsp;&nbsp;&nbsp;云山如昨好。人自垂垂老。心事有谁知。月明霜满枝。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（周彦达舟中作）</font></span></font></font></p>
<ul>
&nbsp;&nbsp;&nbsp;&nbsp;眼中叠叠烟中树。晚云点点翻荷雨。鸥泛渚边烟。绿蒲秋满川。
</font><p></p>
&nbsp;&nbsp;&nbsp;&nbsp;未成江海去。聊作林塘主。客恨阔无津。风斜白劢怼
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;年时忆著花前醉。而今花落人憔悴。麦浪卷晴川。杜鹃声可怜。
</font><p></p>
&nbsp;&nbsp;&nbsp;&nbsp;有书无雁寄。初夏槐风细。家在落霞边。愁逢江月圆。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（澧阳庄）</font></span></font></font></p>
<ul>
&nbsp;&nbsp;&nbsp;&nbsp;照溪梅雪和烟堕。寒林漠漠愁烟锁。客恨渺无涯。雁来人忆家。
</font><p></p>
&nbsp;&nbsp;&nbsp;&nbsp;远山疑带雨。一线云间语。霜月又婵娟。江南若个边。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;春波滟滟浮春渚。绿阴一径风兼雨。又作去年时。绿深垂蔓篱。
</font><p></p>
&nbsp;&nbsp;&nbsp;&nbsp;故山归兴动。江北江南梦。白发故相欺。星星如有期。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;江云叠叠遮鸳浦。江水无情流薄暮。归帆初张苇边风，客梦不禁篷背雨。
</font><p></p>
&nbsp;&nbsp;&nbsp;&nbsp;渚花不解留人住。只作深愁无尽处。白沙烟树有无中，雁落沧洲何处所。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏岩桂）</font></span></font></font></p>
<ul>
&nbsp;&nbsp;&nbsp;&nbsp;断崖流水。香度青林底。元配骚人兰与芷。不数春风桃李。
</font><p></p>
&nbsp;&nbsp;&nbsp;&nbsp;淮南丛桂小山。诗翁合得攀翻。身到十洲三岛，心游万壑千岩。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
