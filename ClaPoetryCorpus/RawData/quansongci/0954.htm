<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;章谦亨</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;垂杨得地，在楼台侧畔，无人攀折。不似津亭舟紧处，只伴客愁离别。丝过摇金，带铺新翠，雅称莺调舌。芳筵相映，最宜斜挂残月。
</font><p></p>
&nbsp;&nbsp;&nbsp;&nbsp;却得连日春寒，未教轻滚，一片庭前雪。应恨张郎今老去，难比风流时节。醉眼浑醒，愁眉都展，舞困腰肢怯。有时微笑，把伊绾个双结。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font><span><font size="2" color="#FF00FF">（守岁）</font></span></font></font></p>
<ul>
&nbsp;&nbsp;&nbsp;&nbsp;团栾小酌醺醺醉。厮捱著、没人肯睡。呼卢直到五更头，便铺了妆台梳洗。庭前鼓吹喧人耳。蓦忽地、又添一岁。休嫌不足少年时，有多少、老如我底。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（过期思稼轩之居，漕留饮于秋水观，赋一词谢之）</font></span></font></font></p>
<ul>
&nbsp;&nbsp;&nbsp;&nbsp;想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。
</font><p></p>
&nbsp;&nbsp;&nbsp;&nbsp;秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，主峤翠瀛语。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（同官相招西湖观梅，用东坡大江东去韵）</font></span></font></font></p>
<ul>
&nbsp;&nbsp;&nbsp;&nbsp;画楼侧畔，试与君、管领南枝风物。影浸西湖清浅水，旁倚云崖烟壁。艾纳全披，檀心俱露，一片前村雪。碧松修竹，岁寒真是三杰。
</font><p></p>
&nbsp;&nbsp;&nbsp;&nbsp;长向酒欲冰时，魁英相放，不待阳和发。一任无情风又雨，毕竟香难灭。幻玉精神，添酥标致，羞上箫箫发。脆圆可爱，更看春二三月。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（云藏鹅湖山）</font></span></font></font></p>
<ul>
&nbsp;&nbsp;&nbsp;&nbsp;台上凭阑干。犹怯春寒。被谁偷了最高山。将谓六丁移取去，不在人间。
</font><p></p>
&nbsp;&nbsp;&nbsp;&nbsp;却是晓云间。特地遮拦。与天一样白漫漫。喜得东风收卷尽，依旧追还。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（同仇香过I川，道问偶成）</font></span></font></font></p>
<ul>
&nbsp;&nbsp;&nbsp;&nbsp;久雨初晴天气佳。远峰犹□被，乱峰遮。更无一朵路旁花。春归也，光景只桑麻。
</font><p></p>
&nbsp;&nbsp;&nbsp;&nbsp;山径曲如蛇。□□□□□，□□□。薄醪邀客去程赊。都输与，鹭立平沙。
</font><p></p>
</ul><p></p>
<p align="center"><font face="黑体" size="3" color="#000080">石州引</font></font></font></p>
<ul>
&nbsp;&nbsp;&nbsp;&nbsp;半角庭阴，弓月映眉，珠露侵。花棚倒挂风枝，低I鬓唇バ叶。凭肩笑问，甚日罢织流黄，泥人无语吟虫答。灯近悄分携，溜钗钿犀合。
</font><p></p>
&nbsp;&nbsp;&nbsp;&nbsp;一霎。莲丝易折。未稳栖鸳，陡惊弹鸭。几度空阶，宵永笛声孤L。玉腰烟瘦，□□梨梦香消，醒来凉袖阑干压。不尽度檐云，写间愁千叠。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（同黄主簿登清风峡刘状元读书岩）</font></span></font></font></p>
<ul>
&nbsp;&nbsp;&nbsp;&nbsp;解变西昆体，一赋冠群英。清风峡畔，至今堂以读书名。富贵轻于尘土，孝义重于山岳，惜不大其成。陵谷纵迁改，草木亦光荣。
</font><p></p>
&nbsp;&nbsp;&nbsp;&nbsp;与仇香，穿阮屐，试同登。石龛虽窄，可容一几短擎灯。千仞苍崖如削，四面翠屏不断，云雾镇长生。最爱岩前水，犹作诵弦声。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
