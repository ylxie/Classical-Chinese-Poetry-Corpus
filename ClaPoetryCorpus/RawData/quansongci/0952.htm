<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;洪茶</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">月华清</font><span><font size="2" color="#FF00FF">（春夜对月）</font></span></font></font></p>
<ul>
&nbsp;&nbsp;&nbsp;&nbsp;花影摇春，虫声吟暮，九霄云幕初卷。谁驾冰蟾，拥出桂轮天半。素魄映、青琐窗前，皓彩散、画阑干畔。凝眄。见金波暄，分辉鹊殿。
</font><p></p>
&nbsp;&nbsp;&nbsp;&nbsp;况是风柔夜暖。正燕子新来，海棠微绽。不似秋光，只照离人肠断。恨无奈、利锁名僵，谁为唤、舞裙歌扇。吟玩。怕铜壶催晓，玉绳低转。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（追和晁次膺）</font></span></font></font></p>
<ul>
&nbsp;&nbsp;&nbsp;&nbsp;经年不见书来，后期杳杳从谁问。柳英蜡小，柳枝金嫩，艳阳春近。罗幕风柔，泛红泛绿，连朝花信。念平生多少，情条恨叶，镇长使、芳心困。
</font><p></p>
&nbsp;&nbsp;&nbsp;&nbsp;可是风流薄命。镜台前、蓬松蝉鬓。茜桃凝粉，薰兰涨腻，翠愁红损。从使归来，灯前月下，恐难相认。卷重帘憔悴，残妆泪洗，把罗襟h。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（忆中都）</font></span></font></font></p>
<ul>
&nbsp;&nbsp;&nbsp;&nbsp;湖平风稳，行色催津鼓。回首望重城，但满眼、红云紫雾。分香解佩，空记小楼东，银烛暗，绣帘垂直昵昵凭肩语。
</font><p></p>
&nbsp;&nbsp;&nbsp;&nbsp;关山千里，垂柳河桥路。燕子又归来，但惹得、满身花雨。彩笺不寄，兰梦更无凭，灯影下，月明中，魂断金钗股。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;辘轳声破银床冻，霜寒又侵鸳被。皓月疏钟，悲风断漏，惊起画楼人睡。银屏十二。欢尘满丝簧，暗消金翠。可恨风流，故人迢递隔千里。
</font><p></p>
&nbsp;&nbsp;&nbsp;&nbsp;相思情绪最苦，旧欢无续处，魂梦空费。断雁无情，离鸾有恨，空想吴山越水。花憔玉悴。但翠黛愁横，红铅泪洗。待剪江梅，倩人传此意。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（宿水口）</font></span></font></font></p>
<ul>
&nbsp;&nbsp;&nbsp;&nbsp;断虹远饮横江水。万山紫翠斜阳里。紧马短亭西。丹枫明酒旗。
</font><p></p>
&nbsp;&nbsp;&nbsp;&nbsp;浮生长客路。事逐孤鸿去。又是月黄昏。寒灯人闭门。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（湖上）</font></span></font></font></p>
<ul>
&nbsp;&nbsp;&nbsp;&nbsp;吴姬压酒浮红蚁。少年未饮心先醉。驻马绿杨阴。酒楼三月春。
</font><p></p>
&nbsp;&nbsp;&nbsp;&nbsp;相看成一笑。遗恨知多少。回首欲魂销。长桥连断桥。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（别意）</font></span></font></font></p>
<ul>
&nbsp;&nbsp;&nbsp;&nbsp;满满金杯，垂垂玉箸。离歌不放行人去。醉中扶上木兰船，醒来忘却桃源路。
</font><p></p>
&nbsp;&nbsp;&nbsp;&nbsp;带绾同心，钗分一股。断魂空草高唐赋。秋山万叠水云深，茫茫无著相思处。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（离筵代意）</font></span></font></font></p>
<ul>
&nbsp;&nbsp;&nbsp;&nbsp;听梅花吹动，凉作何其，明星有烂。相看泪如霰。问而今去也，何时会面。匆匆聚散。恐便作、秋鸿社燕。最伤情、夜来枕上，断云雾雨何限。
</font><p></p>
&nbsp;&nbsp;&nbsp;&nbsp;因念。人生万事，回首悲凉，都成梦幻。芳心缱绻。空惆怅，巫阳馆。况船头一转，三千馀里，隐隐高城不见。恨无情、春水连天，片帆似箭。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（别意）</font></span></font></font></p>
<ul>
&nbsp;&nbsp;&nbsp;&nbsp;花雾涨冥冥。欲雨还晴。薄罗衫子正宜春。无奈今宵鸳帐里，身是行人。
</font><p></p>
&nbsp;&nbsp;&nbsp;&nbsp;别酒不须斟。难洗离情。丝鞘如电紫骝鸣。肠断画桥芳草路，月晓风清。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（新月）</font></span></font></font></p>
<ul>
&nbsp;&nbsp;&nbsp;&nbsp;柳浪摇晴沼，荷风度晚檐。碧天如水印新蟾。一罅清光斜露、玉纤纤。
</font><p></p>
&nbsp;&nbsp;&nbsp;&nbsp;宝镜微开匣，金钩半押帘。西楼今夜有人欢。应傍妆台低照、画眉尖。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;歌雪徘徊，梦云溶曳，欲劝春住。薄幸杨花，无端杜宇，抵死催教去。参差烟岫，千回百匝，不解禁春归路。病厌厌，那堪更听，小楼一夜风雨。
</font><p></p>
&nbsp;&nbsp;&nbsp;&nbsp;金钗斗草，玉盘行菜，往事了无凭据。合楼松儿，分香帕子，总是牵情处。小桃朱户，题诗在否，尚忆去年崔护。绿阴中，莺莺燕燕，也应解语。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（春晚）</font></span></font></font></p>
<ul>
&nbsp;&nbsp;&nbsp;&nbsp;风共雨。催尽乱红飞絮。百计留春春不住。杜鹃声更苦。
</font><p></p>
&nbsp;&nbsp;&nbsp;&nbsp;细柳官河狭路。几被婵娟相误。空忆坠鞭遗扇处。碧窗眉语度。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（春感）</font></span></font></font></p>
<ul>
&nbsp;&nbsp;&nbsp;&nbsp;玉琴不疗文园病。对花长抱深深恨。恨入鬓霜边。才情输少年。
</font><p></p>
&nbsp;&nbsp;&nbsp;&nbsp;蛾眉梳堕马。翠袖薰兰麝。醉梦未全醒。绿窗啼晓莺。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（壬辰邵武试灯夕）</font></span></font></font></p>
<ul>
&nbsp;&nbsp;&nbsp;&nbsp;东风吹破藻池冰。晴光开五云。绿情红意两逢迎。扶春来远林。
</font><p></p>
&nbsp;&nbsp;&nbsp;&nbsp;花艳艳，玉英英。罗衣金缕明。闹蛾儿簇小蜻蜓。相呼看试灯。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（代赠）</font></span></font></font></p>
<ul>
&nbsp;&nbsp;&nbsp;&nbsp;楚楚精神。杨柳腰身。是风流、天上飞琼。凌波微步，罗袜生尘。有许多娇，许多韵，许多情。
</font><p></p>
&nbsp;&nbsp;&nbsp;&nbsp;十年心事，两字眉婚。问何时、真个行云。秋衾半冷，窗月窥人。相为人愁，为人瘦，为人颦。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（情景）</font></span></font></font></p>
<ul>
&nbsp;&nbsp;&nbsp;&nbsp;意态婵娟画不如。莹然初日照芙蕖。笑捐琼佩遗交甫，肯把文梭掷幼舆。
</font><p></p>
&nbsp;&nbsp;&nbsp;&nbsp;花上蝶，水中凫。芳心密意两相于。情知不作庭前柳，到得秋来日日疏。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
