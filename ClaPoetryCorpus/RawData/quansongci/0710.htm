<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">兰陵王</font></font></font></p>
<ul>
&nbsp;&nbsp;&nbsp;&nbsp;蓼汀侧。朝霭依依弄色。知何许、湘女淡妆，羽节飞来带秋碧。轻裙素绡织。谁与明竞饰。无言处、相与逆洄，应有柔情正堆积。
</font><p></p>
&nbsp;&nbsp;&nbsp;&nbsp;当年驻香o。记草媚罗裙，波映文席。□□□□□□摘。□□□□□，□□□□，斜阳返照暮雨湿。爱天际凉入。
</font><p></p>
&nbsp;&nbsp;&nbsp;&nbsp;愁寂。念畴昔。谩太华峰头，幽梦寻觅。而今两鬓如花白。但一线才思，半星心力。新词奇句，便做有，怎道得。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font></font></font></p>
<ul>
&nbsp;&nbsp;&nbsp;&nbsp;晓来闲立回塘。一襟香。玉s云松风外、数枝凉。相并浑如私语，恼人肠。飞去方知白鹭、在花旁。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;野菊亭亭争秀。闲伴露荷风柳。浅碧小开花，谁摘谁看谁嗅。知否。知否。不入东篱杯酒。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;芳丛簇簇水滨生。勾起午风清。六花大似天边雪，又几时、雪有三层。明艳射回蜂翅，净香薰透蝉声。
</font><p></p>
&nbsp;&nbsp;&nbsp;&nbsp;晚檐人共月同行。疏影动银屏。指尖轻捻都如玉，听画栏、高啭流莺。道是花枝比得，不成花也多情。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;抚莲吟就，檐葡还曾赋。相伴更无花，倦炉熏、日长难度。柔桑叶里，玉碾小芙蕖，生竺国，长闽山，移向玉城住。
</font><p></p>
&nbsp;&nbsp;&nbsp;&nbsp;池亭竹院，宴坐冰围处。绿绕百千丛，夜将阑、争开迎露。煞曾评论，妖媚胜江梅，香称月，韵宜风，消尽人间暑。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;层层细剪冰花小。新随荔子云帆到。一露一番开。玉人催卖栽。
</font><p></p>
&nbsp;&nbsp;&nbsp;&nbsp;爱花心未已。摘放冠儿里。轻浸水晶凉。一窝云影香。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（陈退翁分教衡湘，将行，酒阑索词，漫成）</font></span></font></font></p>
<ul>
&nbsp;&nbsp;&nbsp;&nbsp;桂隐传杯处。有风流、千岩韵胜，太丘遗绪。玉季金昆霄汉侣，平步鸾坡挥尘。莫便驾、飞帆烟渚。云动精神衡岳去，向君山、帝乐锵韶氵^。兰艺畹，吊湘楚。
</font><p></p>
&nbsp;&nbsp;&nbsp;&nbsp;南湖老矣无襟度。但尊前、踉醉影，帽花颠仆。只恐清时专文教，犹贷阴山狂虏。卧锦帐、貔貅钲鼓。忠烈前勋赍万恨，望神都、魏阙奔狐兔。呼翠袖，为君舞。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（舟泊秦淮）</font></span></font></font></p>
<ul>
&nbsp;&nbsp;&nbsp;&nbsp;天远山围，龙蟠淡霭，虎踞斜晖。几度功名，几番成败，浑似鸥飞。
</font><p></p>
&nbsp;&nbsp;&nbsp;&nbsp;楼台一望凄迷。算到底、空争是非。今夜潮生，明朝风顺，且送船归。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;御路东风拂翠衣。卖灯人散烛笼稀。不知月底梅花冷，只忆桥边步袜归。
</font><p></p>
&nbsp;&nbsp;&nbsp;&nbsp;闲梦淡，旧游非。夜深谁在小帘帏。罘Q儿下围炉坐，明处行人立地时。
</font><p></p>
</ul><p></p>
<p align="center"><font face="黑体" size="3" color="#000080">宴山亭</font></font></font></p>
<ul>
&nbsp;&nbsp;&nbsp;&nbsp;幽梦初回，重阴未开，晓色吹成疏雨。竹槛气寒，莼畹声摇，新绿暗通南浦。未有人行，才半启、回廊朱户。无绪。空望极霓旌，锦书难据。
</font><p></p>
&nbsp;&nbsp;&nbsp;&nbsp;苔径追忆曾游，念谁伴、秋千彩绳芳柱。犀奁黛卷，凤枕云孤，应也几番凝伫。怎得伊来，花雾绕、小堂深处。留住。直到老、不教归去。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;千丈风漪。霁光明处，花柳高低。箫鼓声中，宝钗遥认，兰棹交驰。
</font><p></p>
&nbsp;&nbsp;&nbsp;&nbsp;贪呆觑着帘儿。不好价、伊家怎知。便是重来，真情厮向，难似当时。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（重葺南湖堂馆，小词落成）</font></span></font></font></p>
<ul>
&nbsp;&nbsp;&nbsp;&nbsp;先生心地等空虚。行处幻仙都。点缀玲珑花柳，翻腾窈窕规模。
</font><p></p>
&nbsp;&nbsp;&nbsp;&nbsp;三杯两盏，五言十字，迟老工夫。受用南湖风月，何须更到西湖。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
