<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;徐&nbsp;俯</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;章水何如颍水清。江山明秀发诗情。七言还我是长城。
</font><p></p>
&nbsp;&nbsp;&nbsp;&nbsp;小小钿花开宝靥，纤纤玉笋见云英。十千名酒十分倾。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;梅花元自江南得。还醉江南客。雪中雨里为谁香。闻道数枝清笑、出东墙。
</font><p></p>
&nbsp;&nbsp;&nbsp;&nbsp;多情宋玉还知否。梁苑无寻处。胭脂为萼玉为肌。却恨恼人桃杏、不同时。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;心空道亦空，风静林还静。卷尽浮云月自明，中有山河影。
</font><p></p>
&nbsp;&nbsp;&nbsp;&nbsp;供养及修行。旧话成重省。豆爆生莲火里时，痛拨寒灰冷。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;天生百种愁，挂在斜阳树。绿叶阴阴占得春，草满莺啼处。
</font><p></p>
&nbsp;&nbsp;&nbsp;&nbsp;不见生尘步。空忆如簧语。柳外重重叠叠山，遮不断、愁来路。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;清池过雨凉，暗有清香度。缥缈娉婷绝代歌，翠袖风中举。
</font><p></p>
&nbsp;&nbsp;&nbsp;&nbsp;忽敛双眉去。总是关情处。一段江山一片云，又下阳台雨。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;绿水名园不是村。淡妆浓笑两生春。笛中已自多愁怨，雨里因谁有泪痕。
</font><p></p>
&nbsp;&nbsp;&nbsp;&nbsp;香旖旎，酒氤氲。多情生怕落纷纷。旧来好事浑如梦，年少风流付与君。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;满眼纷纷恰似花。飘飘泊泊自天涯。雨中添得无穷湿，风里吹成一道斜。
</font><p></p>
&nbsp;&nbsp;&nbsp;&nbsp;银作屋，玉为车。娥青女过人家。应嫌素面微微露，故着轻云薄薄遮。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;素景将阑，黄花初笑。登高一望秋天杳。邀宾携妓数能来，醉中赢得闲多少。
</font><p></p>
&nbsp;&nbsp;&nbsp;&nbsp;佳气氤氲，飞云缥缈。竹林更着清江绕。高歌屡舞莫催人，华筵直待华灯照。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;画栋风生，绣筵花绕。层台胜日频高眺。清辉爽气自娱人，何妨称意开颜笑。
</font><p></p>
&nbsp;&nbsp;&nbsp;&nbsp;水碧无穷，山青未了。斜阳浦口归帆少。云鬓烟鬓只供愁，琵琶更作相思调。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;玉露团花，金风破雾。高台与上晴空去。举杯相属看前山，烟中乱叠青无数。
</font><p></p>
&nbsp;&nbsp;&nbsp;&nbsp;皓齿明眸，肌香体素。恼人正在秋波注。因何欲雨又还晴，歌声遏得行云住。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（山樊）</font></span></font></font></p>
<ul>
&nbsp;&nbsp;&nbsp;&nbsp;细蕊黄金嫩，繁花白雪香。共谁连璧向河阳。自是不须汤饼、试何郎。
</font><p></p>
&nbsp;&nbsp;&nbsp;&nbsp;F83D娜拢松髻，轻盈淡薄妆。莫令韩寿在伊傍。便逐游蜂惊蝶、过东墙。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;宜笑宜颦掌上身。能歌能舞恶精神。脸边红入桃花嫩，眉上青归柳叶新。
</font><p></p>
&nbsp;&nbsp;&nbsp;&nbsp;娇不语，易生嗔。尊前还是一番春。深杯百罚重拚却，只为妖饶醉得人。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;西塞山前白鹭飞。桃花流水鳜鱼肥。一波才动万波随。
</font><p></p>
&nbsp;&nbsp;&nbsp;&nbsp;黄帽岂如青D72A笠，羊裘何似绿穰衣。斜风细雨不须归。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;新妇矶边秋月明。女儿浦口晚潮平。沙头鹭宿戏鱼惊。
</font><p></p>
&nbsp;&nbsp;&nbsp;&nbsp;青D72A笠前明此事，绿穰衣底度平生。斜风细雨小舟轻。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;西塞山前白鹭飞。桃花流水鳜鱼肥。朝廷若觅元真子，晴在长江理钓丝。
</font><p></p>
&nbsp;&nbsp;&nbsp;&nbsp;青D72A笠，绿蓑衣。斜风细雨不须归。浮云万里烟波客，惟有沧浪孺子知。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;七泽三湘碧草连。洞庭江汉水如天。朝廷若觅元真子，不在云边则酒边。
</font><p></p>
&nbsp;&nbsp;&nbsp;&nbsp;明月棹，夕阳船。鲈鱼恰似镜中悬。丝纶钓饵都收却，八字山前听雨眠。|<张志和渔父词云：“西塞山前白鹭飞。桃花流水鳜鱼肥。青箬笠、绿蓑衣。斜风细雨不须归。”顾况渔父词云：“新妇矶边月明。女儿浦口潮平。沙头鹭宿鱼惊。”东坡云：“元真语极丽，恨其曲度不传，加数语以浣溪沙歌之云：“西塞山前白鹭飞。散花洲外片帆微。桃花流水鳜鱼肥。自庇一身青箬笠，相随到处绿蓑衣。斜风细雨不须归。”山谷见之，击节称赏，且云：惜乎散花与桃花字重叠，又渔舟少有使帆者。乃取张顾二词，合为浣溪沙云：“新妇矶边眉黛愁。女儿浦口眼波秋。惊鱼错认月沉钩。青箬笠前无限事，绿蓑衣底一时休。斜风细雨转船头。”东坡跋云：“鲁直此词，清新婉丽，问其最得意处，以山光水色，替却玉肌花貌，真得渔父家风也。然才出新妇矶，便入女儿浦，此渔父无乃太澜浪乎。”山谷晚年亦悔前作之未工，因表弟李如篪//言，渔父词以鹧鸪天歌之，甚协律，恨语少声多耳。因以宪宗画像求元真子文章及元真之兄松龄劝归之意，足前后数句云：“西塞山前白鹭飞。桃花流水鳜鱼肥。朝廷尚觅元真子，何处如今更有诗。青箬笠，绿蓑衣。斜风细雨不须归。人间欲避风波险，一日风波十二时。”东坡笑曰：“鲁直乃欲平地起风波也。”东湖老人因坡、谷互有异同之论，故作浣溪沙、鹧鸪天各二阕云。>|
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
