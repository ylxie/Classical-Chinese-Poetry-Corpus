<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;黄&nbsp;机</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（奉柬章史君再游西园）</font></span></font></font></p>
<ul>
&nbsp;&nbsp;&nbsp;&nbsp;问讯西园，一春几何，君今再游。记流觞亭北，偷拈酒戏，凌云台上，暗度诗阄。略略花痕，差差柳意，十日不来红绿稠。须重醉，便功名了后，白发争休。
</font><p></p>
&nbsp;&nbsp;&nbsp;&nbsp;定谁骑鹤扬州。任书放床头盏瓮头。况殷勤莺燕，能歌更舞，轻狂蜂蝶，欲去还留。岁月易忘，姓名须载，笔势翩翩回万牛。归来晚，有烛明金剪，香暖珠篝。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿）</font></span></font></font></p>
<ul>
&nbsp;&nbsp;&nbsp;&nbsp;六月云初，人争议公，公无阻伤。记传飞急羽，舟还海道，弥漫白水，路入沙场。万姓三军，倚公为命，法有逗遛公自当。君还信，似崔嵬砥柱，屹立瞿塘。
</font><p></p>
&nbsp;&nbsp;&nbsp;&nbsp;此行阴德难量。到论定才知滋味长。看鱼肥蟹健，妻孥共乐，酒火余稻熟，翁媪相将。何以报公，祝公千岁，多少人家烧夜香。凌烟上，更声名凛凛，冠剑堂堂。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿）</font></span></font></font></p>
<ul>
&nbsp;&nbsp;&nbsp;&nbsp;问讯梅梢，小春近也，花应渐开。记华堂此日，红牙丝竹，欢声昨夜，翠玉樽。雾节童童，金＿曳曳，人自阆风玄圃来。嬉游处，任沧波变陆，劫火成灰。
</font><p></p>
&nbsp;&nbsp;&nbsp;&nbsp;行天看取龙媒。笑卫霍当年如此哉。有笔头文字，何妨挥洒，胸中兵甲，解洗氛埃。见说君王，防秋才了，便著芝泥封诏催。功名事，付孱颜燕石，突兀云台。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次岳总干韵）</font></span></font></font></p>
<ul>
&nbsp;&nbsp;&nbsp;&nbsp;日过西窗，客枕梦回，庭空放衙。记海棠洞里，泥金宝校酴架下，油壁钿车。醉墨题诗，蔷薇露重，满壁飞鸦行整斜。争知道，向如今漂泊，望断天涯。
</font><p></p>
&nbsp;&nbsp;&nbsp;&nbsp;小桃一半蒸霞。更两岸垂杨浑未花。便解貂贳酒，消磨春恨，量珠买笑、酬答年华。对面青山，招之不至，说与浮云休苦遮。山深处，见炊烟又起，知有人家。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（廖总干席上）</font></span></font></font></p>
<ul>
&nbsp;&nbsp;&nbsp;&nbsp;暑风清微，梅腮渐红，麦须未黄。恨牡丹多病，医治费巧，酴易老，点缀无方。客里光阴，愁中意绪，想美人兮山水长。销凝处，有龙丝坠简，来唤持觞。
</font><p></p>
&nbsp;&nbsp;&nbsp;&nbsp;华堂。剩贮春光。粲一行珠玑时样妆。更燕留轻态，词翻古调，莺娇欲啭，曲度新腔。玉漏声沈，银潢影泻，＿酒犹烧心字香。归来也，判明虬永日，瑞锦鸳鸯。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（为潘郴州寿）</font></span></font></font></p>
<ul>
&nbsp;&nbsp;&nbsp;&nbsp;问讯仙翁，殷勤为底，来万山中。想橘边丹井，鹤寻旧约，松间碧洞，鹿养新茸。雾节亭亭，星＿曳曳，导以浮丘双玉童。嬉游处，尽祥烟瑞雨，霁月光风。
</font><p></p>
&nbsp;&nbsp;&nbsp;&nbsp;欢声已与天通。更日夜郴江流向东。定催归有谓，泥香芝检，留行无计，路熟花骢。入侍严凝，密陪清燕，吴水欢然相会逢。年年里，对春如酒好，酒似春浓。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（送徐孟坚秩满还朝）</font></span></font></font></p>
<ul>
&nbsp;&nbsp;&nbsp;&nbsp;人物眇然，落落晓星，如君几何。有飘摇长袖，工持月斧，寂寥遗韵，妙鼓云和。政事文章，特其余事，英气横空时浩歌。还堪笑，似龙文古鼎，谁复摩挲。
</font><p></p>
&nbsp;&nbsp;&nbsp;&nbsp;青丝系马庭柯。为小驻寿君金叵罗。说一时伟望，齐高岳麓，二年遗爱，拍满湘波。世事多端，细凭商略，痛处不须言语多。从今去，好经从乌府，躐上銮坡。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（送赵运使之江西）</font></span></font></font></p>
<ul>
&nbsp;&nbsp;&nbsp;&nbsp;有美一人，昔在何居，今方见之。俨琼缨翠弁，气清芬只，珠幢绛节，光陆离兮。吾道非耶，世情复尔，天骥昂藏不受羁。还知否，定曲高寡和，才大难施。行吟湘水之湄。看云卷云舒无定姿。想粲然长笑，物皆有用，时哉易失，我亦奚为。袖手旁观，何如小试，欲脱囊中失利锥。君休叹，正梅花将发，尘满征衣。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（为遁齐寿）</font></span></font></font></p>
<ul>
&nbsp;&nbsp;&nbsp;&nbsp;问仙翁、底事到人间，人间足嬉游。向文边书意，时边著语，□满南州。逸韵高情总似，野水荡孤舟。所未能忘者，药鼎茶瓯。
</font><p></p>
&nbsp;&nbsp;&nbsp;&nbsp;政恐功名相＿，便扶摇直上，龙尾螭头。想尘缘终薄，归去老菟裘。有当年、东邻西舍，办鸡豚、相与燕春秋。阶庭里，儿孙衮衮，飞度骅骝。
</font><p></p>
</ul><p></p>
<p align="center"><font face="黑体" size="3" color="#000080">乳燕飞</font><span><font size="2" color="#FF00FF">（次岳总干韵）</font></span></font></font></p>
<ul>
&nbsp;&nbsp;&nbsp;&nbsp;击碎珊瑚树。为留春、怕春欲去，驶如风雨。春不留兮君休问，付与流莺自语。但莫赋、绿波南浦。世上功名花梢露。政何如、一笑翻金缕。系白日，莫教暮。
</font><p></p>
&nbsp;&nbsp;&nbsp;&nbsp;苍头引马城西路。趁池亭、荻芽尚短，梅心未苦。小雨欲晴晴不定，漠漠云飞轻絮。算行乐、春来几度。鞭影不摇鞍小据。过横塘、试把前山数。双白鹭，忽飞去。
</font><p></p>
</ul><p></p>
<p align="center"><font face="黑体" size="3" color="#000080">乳燕飞</font><span><font size="2" color="#FF00FF">（次徐斯远韵寄稼轩）</font></span></font></font></p>
<ul>
&nbsp;&nbsp;&nbsp;&nbsp;兴泼元同宇。唤君来、浮君大白，为君起舞。满袖斑斑功名泪，百岁风吹急雨。愁与恨、凭谁分付。醉里狂歌空漫触，且休歌、只倩琵琶诉。人不语，弦自语。
</font><p></p>
&nbsp;&nbsp;&nbsp;&nbsp;诗成更将君自赋。渺楼头、烟迷碧草，云连芳树。草树那能知人意，怅望关河梦阻。有心事、笺天天许。绣帽轻裘真男子，政何须、纸上分今古。未办得，赋归去。
</font><p></p>
</ul><p></p>
<p align="center"><font face="黑体" size="3" color="#000080">乳燕飞</font></font></font></p>
<ul>
&nbsp;&nbsp;&nbsp;&nbsp;秋意今如许。怪征鞍、底事匆匆，翩然难驻。斗账屏围山六曲，怕见琐窗欲暮。倩谁伴、梧桐疏雨。路入衡阳天一角，更山环、水绕无重数。容易□，便难阻。
</font><p></p>
&nbsp;&nbsp;&nbsp;&nbsp;相思才信相思苦。省疏狂、迷歌＿酒，把人轻误。问取归期何日是，指点庭前幽树。定冷蕊、疏花将吐。此去西风吹雁过，家身心、别后安平否。聊慰我，至诚处。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font></font></font></p>
<ul>
&nbsp;&nbsp;&nbsp;&nbsp;惜春归、送春惟有，乱红扑蔌如雨。乱红也怨春狼藉，＿得泪痕无数，肠断处。更唤起、琼鹊催发长亭路。征鞍难驻。但脉脉含颦，嗔人底事，刚爱逐春去。
</font><p></p>
&nbsp;&nbsp;&nbsp;&nbsp;阑干凭，芳草斜阳凝伫。愁连满眼烟树。＿松不理金钗溜，鸾镜一奁香雾。花谁主。怅□□、玉容寂寞春知否。单衣懒御。任门外东风，流莺声里，尽日搅飞絮。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;晴江衮衮东流，为谁流得新愁去。新愁都在，长亭望际，扁舟行处。歌罢翻香，梦回呵酒，别来无据。恨荼＿吹尽，樱桃过了，便只恁、成孤负。
</font><p></p>
&nbsp;&nbsp;&nbsp;&nbsp;须信情钟易感，数良辰、佳期应误。才高自叹，彩云空咏，凌波谩赋。团扇尘生，吟笺泪渍，一觞慵举。但丁宁双燕，明年还解，寄平安否。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（香风亭上）</font></span></font></font></p>
<ul>
&nbsp;&nbsp;&nbsp;&nbsp;平湖百亩。种满湖莲叶，绕堤杨柳。冉冉波光，辉辉烟影，空翠湿沾襟袖。静惬邻鸡啼午，暖逼沙鸥眠昼。西园路，更红尘不断，蝶酣蜂瘦。
</font><p></p>
&nbsp;&nbsp;&nbsp;&nbsp;知否。堪画处，野荠芜菁，＿地铺茵绣。桃李阴边，桑麻丛里，斜矗酒帘夸酒。竹寺小依山趾，茅店平窥津口。春又晚，正香风有客，倚阑搔首。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（次岳总干韵）</font></span></font></font></p>
<ul>
&nbsp;&nbsp;&nbsp;&nbsp;叹镜中白发，元不向、酒边栽。奈诗习未除，客愁易感，剩要安排。浮名任他有命，怕青山、颇怪不归来。出屋长松招鹤，绕渠流水行杯。
</font><p></p>
&nbsp;&nbsp;&nbsp;&nbsp;浪驱羸马踏江淮。幽梦苦相催。甚狭路缕椋雄心突兀，谁忍徘徊。此事正烦公等，笑曹刘、只合作舆台。我自人间屈曲，青云有眼休回。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（寿）</font></span></font></font></p>
<ul>
&nbsp;&nbsp;&nbsp;&nbsp;政胡尘满野，问谁与、作坚城。有老子行年，平头六十，无限声名。向来试陈大略，便群儿、啁哳耳边鸣。争识规模先定，破羌终属营平。
</font><p></p>
&nbsp;&nbsp;&nbsp;&nbsp;吾心惟有忠诚。羞媚妩，做逢迎。谓干戈锋镝，动关民命，此不宜轻。听渠自分勇怯，奈何他、天理若持衡。只把从前不杀，也应换得长生。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（次岳总干韵）</font></span></font></font></p>
<ul>
&nbsp;&nbsp;&nbsp;&nbsp;问功名何处，算只合、付悠悠。怕僮仆揶揄，长年为客，楚尾吴头。春来故园渐好，似不应、不醉把春休。剩买蒌蒿荻笋，河豚已上渔舟。
</font><p></p>
&nbsp;&nbsp;&nbsp;&nbsp;人间太半足闲愁。蓑笠梦汀洲。向桃杏花边，招邀同社，秉烛来游。连台听渠拗倒，更L生、元不厌诛求。世事翻云覆雨，满怀何止离忧。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;呀鼓声中，又妆点、千红万绿。春试手，银花影粲，雪梅香馥。归梦不知家近远，飞帆正挂天西北。记年时、歌舞绮罗丛，凭谁续。
</font><p></p>
&nbsp;&nbsp;&nbsp;&nbsp;烟水迥，云山簇。劳怅望，伤追逐。把蛛丝鹊喜，意□占卜。月正圆时羞独照，夜偏长处怜孤宿。悔从前、轻被利名牵，征尘扑。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;万灶貔貅，便直欲、扫清关洛。长淮路、夜亭警燧，晓营吹角。绿鬓将军思饮马，黄头奴子惊闻鹤。想中原、父老已心知，今非昨。
</font><p></p>
&nbsp;&nbsp;&nbsp;&nbsp;狂鲵剪，于菟缚。单于命，春冰薄。政人人自勇，翘关还槊。旗帜倚风飞电影，戈铤射月明霜锷。且莫令、榆柳塞门秋，悲摇落。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;云暗山昏，西风撼、一天悲雨。隐君问、短墙修竹，故园何处。九月江南无雁到，素书封了谁传与。待从头、拼却把心宽，还如故。
</font><p></p>
&nbsp;&nbsp;&nbsp;&nbsp;吴姬唱，燕姬舞。持玉校温琼醑。怅人生欢会，一年几许。莫上小楼高处望，楼前诘曲来时路。便直须、匹马两苍头，东归去。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;春愁几许，似春云蔼蔼，连空无数。□□眉尖偏易得，没个因由分付。杨柳烟浓，海棠花暗，绿涨墙头路。小楼应是，有人和泪凝伫。
</font><p></p>
&nbsp;&nbsp;&nbsp;&nbsp;长记宝轴妆成，鸳鸯绣懒，轻笑歌金缕。香雪精神依旧否，风月谁怜虚度。带减衣宽，十分憔悴，两下平分取。黄昏可更，子规声碎烟坞。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;东篱成趣，有西风解事，催开丛菊。碎摺黄金谁试手，一一清香堪掬。露湿凉轻，霞凝寒重，秀发如新沐。宫妆匀就，岂知红紫粗俗。
</font><p></p>
&nbsp;&nbsp;&nbsp;&nbsp;因念昔日渊明，微官不受，归伴花幽独。弹压秋光三径里，浊酒床头初熟。饮剧肠宽，醉深吻燥，更把纶巾漉。此翁无恙，唤渠同醉船玉。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为施少仪作）</font></span></font></font></p>
<ul>
&nbsp;&nbsp;&nbsp;&nbsp;此日足可惜，心事正崔嵬。江淮踏遍，经岁相识定谁来。每向酒边长叹，更向花边长笑，意虑叵能猜。邂逅忽相遇，有客在尘埃。
</font><p></p>
&nbsp;&nbsp;&nbsp;&nbsp;脱儒冠，著武弁，太多才。笔墨争似，钩戟容易到云台。余子何须转手，便把平生胸臆，勇去莫徘徊。事业上金石，人世自欢哀。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（次下洞流杯亭作）</font></span></font></font></p>
<ul>
&nbsp;&nbsp;&nbsp;&nbsp;金篆锁岩穴，玉斧凿山湫。飞泉溅沫无数，六月自生秋。天矫长松千岁，上有冷然天籁，清响眇难收。亭屋创新观，客鞅棹还留。
</font><p></p>
&nbsp;&nbsp;&nbsp;&nbsp;推名利，付飘瓦，寄虚舟。蒸羔酿秫，醅瓮戢戢蚁花浮。唤取能歌能舞，乘兴携将高处，杯酌荐昆球。径醉双股直，白眼视庸流。
</font><p></p>
</ul><p></p>
<p align="center"><font face="黑体" size="3" color="#000080">六州歌头</font><span><font size="2" color="#FF00FF">（岳总干概括上吴荆州启，以此腔歌之，因次韵）</font></span></font></font></p>
<ul>
&nbsp;&nbsp;&nbsp;&nbsp;百年忠愤，无泪洒江濉２芰跏拢埋露草，锁烟榛。哭英魂。此恨谁知者，时把剑，频看镜，徒自苦，拳破裂，眼眵昏。从古时哉去速，鄹人子、反袂伤麟。望家山何在，衮衮已＿缨。欲}还生。猛堪惊。
</font><p></p>
&nbsp;&nbsp;&nbsp;&nbsp;膏肓危病，宁有药，针匕具，献无门。荆州启，条旧书，汉将军。已不存。便合囊封去，仓庾地，尚间关。此不用，心温有，恐无干。人世欢哀数耳，天或者、又假人言。又一番春尽，高柳暗如云。梦断重阍。
</font><p></p>
</ul><p></p>
<p align="center"><font face="黑体" size="3" color="#000080">六州歌头</font><span><font size="2" color="#FF00FF">（次岳总干韵）</font></span></font></font></p>
<ul>
&nbsp;&nbsp;&nbsp;&nbsp;将军何日，去筑受降城。三万骑，貔貅虎，戮鲵鲸。洗沧溟。试上金山望，中原路，平于掌，百年事，心未语，泪先倾。若若累累印绶，偏安久、大义谁明。倚危栏欲遍，江水亦吞声。目断苹汀。海门青。
</font><p></p>
&nbsp;&nbsp;&nbsp;&nbsp;停杯与问，焉用此，手虽子，积如京。波神怒，风浩浩，勃然兴。卷龙腥。似把渠忠愤，伸恳请，翠华巡。呼壮士，挽河汉，荡＿枪。长算直须先定，如细故、休苦营营。正清愁满抱，鸥鹭却多情。飞过邮亭。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（章史君席上）</font></span></font></font></p>
<ul>
&nbsp;&nbsp;&nbsp;&nbsp;别院春深，华堂昼永，嘉宴初启。翠玉樽，红牙丝管，睡鸭沈烟里。弄晴云态，行空絮影，漠漠似飞如坠。最多情，紫绵团就，错落乱星流地。
</font><p></p>
&nbsp;&nbsp;&nbsp;&nbsp;史君自有，元龙豪气，唤客且休辞醉。蝶困蜂酣，燕娇莺姹，欢意浓如此。侃其笑语，止乎礼义，衣佩细纫兰芷。遥归去，残更欲尽，晓鸦又起。
</font><p></p>
</ul><p></p>
<p align="center"><font face="黑体" size="3" color="#000080">传言玉女</font><span><font size="2" color="#FF00FF">（次岳总干韵）</font></span></font></font></p>
<ul>
&nbsp;&nbsp;&nbsp;&nbsp;日薄风柔，池面欲平还皱。纹楸玉子，磔磔敲春昼。衾绣半卷，花气浓薰香兽。小团初试，辘轳银L。
</font><p></p>
&nbsp;&nbsp;&nbsp;&nbsp;梦断阳台，甚情怀、似病酒。凤奁羞对，比年时更瘦。双燕乍归，寄与绿笺红豆。那堪又是、牡丹时候。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;西园啼鸟。留得春多少。客里情怀无日好。愁损连天芳草。
</font><p></p>
&nbsp;&nbsp;&nbsp;&nbsp;博山灰冷香残。微风吹满银笺。卓午花阴不动，一双蝴蝶团＿。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（柬邢宰）</font></span></font></font></p>
<ul>
&nbsp;&nbsp;&nbsp;&nbsp;晓窗晴日。一点黄金橘。万事如毛随日出。多少人间头白。
</font><p></p>
&nbsp;&nbsp;&nbsp;&nbsp;未春长恨春迟。春来生怕春归。办取揭天箫鼓，莫教孤负荼＿。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（为缪推官寿清容，缪之亭名也）</font></span></font></font></p>
<ul>
&nbsp;&nbsp;&nbsp;&nbsp;烟融雨腻。春去三之二。了却兰亭修禊事。判与仙翁一醉。
</font><p></p>
&nbsp;&nbsp;&nbsp;&nbsp;方壶日月偏长。清容花草吹香。辨取此身强健功，功名饱看诸郎。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;粉墙朱阁映垂杨。晴绿小池塘。东风扬暖，单衣初试，昼日偏长。
</font><p></p>
&nbsp;&nbsp;&nbsp;&nbsp;逢松两鬓飞云影，钿合未梳妆。阑干侧畔，闲抛荔子，惊散鸳鸯。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;东风挟雨苦无端。恻恻送轻寒。那堪更向，湘湾六六，浅处留船。
</font><p></p>
&nbsp;&nbsp;&nbsp;&nbsp;诗阄酒戏成孤负，春事已阑珊。离愁都在，落花枝上，杜宇声边。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;莫嗔日日话思归。归也却便宜。东邻招茗，西邻唤酒，一笑开眉。
</font><p></p>
&nbsp;&nbsp;&nbsp;&nbsp;人生万事无缘足，待足是何时。妻能纺绩，儿能耕获，未必寒饥。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风又雨。墙外落红无数。人不归来春不住。佳期还已误。
</font><p></p>
&nbsp;&nbsp;&nbsp;&nbsp;细细一团愁绪。薄幸疏狂何处。化作//去声青鸾飞得去。问天天亦许。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风雨后。枝上绿肥红瘦。乐事参差团不就。一春如病酒。
</font><p></p>
&nbsp;&nbsp;&nbsp;&nbsp;楼外暖烟杨柳。忆得年时携手。燕子双双来未久。颇知人意否。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;愁万叠。春在雨条烟叶。翠袖倚风寒霎霎。傍阑看乳鸭。
</font><p></p>
&nbsp;&nbsp;&nbsp;&nbsp;何处一声啼＿。架上荼＿欲雪。绣被薰香香未歇。可怜音信绝。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（寿何令）</font></span></font></font></p>
<ul>
&nbsp;&nbsp;&nbsp;&nbsp;冬十月。记取生申时节。梅傍小春融绛雪。浅寒犹未却。
</font><p></p>
&nbsp;&nbsp;&nbsp;&nbsp;且醉笙歌蕉叶。富贵不须频说。国太夫人头半白。看君金印烨。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（梅花）</font></span></font></font></p>
<ul>
&nbsp;&nbsp;&nbsp;&nbsp;玉粲冰寒。月痕侵画栏。客里安愁无地，为徒倚、到更残。
</font><p></p>
&nbsp;&nbsp;&nbsp;&nbsp;问花花不言。嗅香香欲阑。消得个温存处，山六曲、翠屏间。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（仪真江上夜泊）</font></span></font></font></p>
<ul>
&nbsp;&nbsp;&nbsp;&nbsp;寒江夜宿。长啸江之曲。水底鱼龙惊动，风卷地、浪翻屋。
</font><p></p>
&nbsp;&nbsp;&nbsp;&nbsp;诗情吟未足。酒兴断还续。草草兴亡休问，功名泪、欲盈掬。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（金山吞海亭）</font></span></font></font></p>
<ul>
&nbsp;&nbsp;&nbsp;&nbsp;长江千里。中有英雄泪。却笑英雄自苦，兴亡事、类如此。
</font><p></p>
&nbsp;&nbsp;&nbsp;&nbsp;浪高风又起。歌悲声未止。但愿诸公强健，吞海上、醉而已。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（夜舟过娥眉山）</font></span></font></font></p>
<ul>
&nbsp;&nbsp;&nbsp;&nbsp;江涵落日。风转飞帆急。问讯蛾眉好在，无一语、送行客。
</font><p></p>
&nbsp;&nbsp;&nbsp;&nbsp;闲情眠未得。倚窗消酒力。却怕鱼龙惊动，且莫要、夜吹笛。
</font><p></p>
</ul><p></p>
<p align="center"><font face="黑体" size="3" color="#000080">夜行船</font><span><font size="2" color="#FF00FF">（京口南园）</font></span></font></font></p>
<ul>
&nbsp;&nbsp;&nbsp;&nbsp;红溅罗裙三月二。露桃开、柳眠又起。百尺游丝，＿莺留燕，判与南园一醉。判与南园一醉。历历斜阳明野水。倚危阑、暮云千里。说似游人，直须烧烛，早晚绿阴青。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（娥眉亭）</font></span></font></font></p>
<ul>
&nbsp;&nbsp;&nbsp;&nbsp;东梁山。西梁山。占断长江相对闲。古今双鬓斑。天漫漫。水漫漫。人事如潮多往还。浅颦深恨间。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font></font></font></p>
<ul>
&nbsp;&nbsp;&nbsp;&nbsp;云容晓色相涵。趣征骖。碎点遥山如豆、是淮南。
</font><p></p>
&nbsp;&nbsp;&nbsp;&nbsp;路渐远。家渐远。恨难堪。□见窗花叶底、鬓毵毵。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;试单衣，扶短策，沙路净如洗。乍雨还晴，花柳自多丽。争知话别南楼，片帆天际，便孤了、同心连理。
</font><p></p>
&nbsp;&nbsp;&nbsp;&nbsp;镇萦系。谩有罗带香囊，殷红斗轻翠。一纸浓愁，无处倩双鲤。可堪飞梦悠悠，春风无赖，时吹过、乱莺声里。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（次韵湖上）</font></span></font></font></p>
<ul>
&nbsp;&nbsp;&nbsp;&nbsp;黄花似钿，芙蓉如面，秋事凄然向晚。风流从古记登高，又处处、悲丝急管。
</font><p></p>
&nbsp;&nbsp;&nbsp;&nbsp;有愁万斛，有才八斗，慷慨时惊俗眼。明年一笑复谁同，料天远、争如人远。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（泛洞庭青草）</font></span></font></font></p>
<ul>
&nbsp;&nbsp;&nbsp;&nbsp;漠漠波浮云影，遥遥天接山痕。一声渔唱起苹汀。名利缘渠唤醒。
</font><p></p>
&nbsp;&nbsp;&nbsp;&nbsp;短棹拟携西子，长吟时吊湘灵。白鸥容我作同盟。占取两湖清影。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（垂丝海棠，一名醉美人）</font></span></font></font></p>
<ul>
&nbsp;&nbsp;&nbsp;&nbsp;捻翠低垂嫩萼，匀红倒簇繁英。纤消得比佳人。酒入香肌成晕。
</font><p></p>
&nbsp;&nbsp;&nbsp;&nbsp;帘幕阴阴窗牖，阑干曲曲池亭。枝头不起梦春酲。莫遣流莺唤醒。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;秋萧索。梧桐落尽西风恶。西风恶。数声新雁，数声残角。
</font><p></p>
&nbsp;&nbsp;&nbsp;&nbsp;离愁不管人飘泊。年年孤负黄花约。黄花约。几重庭院，几重帘幕。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;短策飘飘胜著鞭。携壶与客洗愁颜。兴到为君拼剧饮。狂甚。论诗说剑口澜翻。
</font><p></p>
&nbsp;&nbsp;&nbsp;&nbsp;画烛烧残花影褪。长鲸要使百川干。醉处不知谁氏子。只记。开窗临水便迎山。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（黄州江上寄王帅）</font></span></font></font></p>
<ul>
&nbsp;&nbsp;&nbsp;&nbsp;三年万里黄尘路。只欠江湖去。扁舟二月下湘湾。过了洞庭青草、又春残。
</font><p></p>
&nbsp;&nbsp;&nbsp;&nbsp;□□□□□□□。□□□□□。□□□□□□□。□□□□□□、□□□。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;云树参差，烟芜平远。沙头只欠飞来雁。西风方做一分秋，凄凉已觉难消遣。
</font><p></p>
&nbsp;&nbsp;&nbsp;&nbsp;窗底灯寒，怅前香暖。回肠偏学车轮转。剩衾闲枕自无眠，谯门更著梅花怨。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;碧树凉＿惊画扇。窗户齐开，秋意参差满。先自离愁裁不断。蛩＿更作声声怨。
</font><p></p>
&nbsp;&nbsp;&nbsp;&nbsp;山绕千重溪百转。隔了溪山，梦也无由见。归计凭谁占近远。银缸昨夜花如糁。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;鸿雁几时来，目断暮山凝碧。别后故园无恙，定芙蓉堪折。
</font><p></p>
&nbsp;&nbsp;&nbsp;&nbsp;休文多病废吟诗，有酒怕浮白。不是孤他诗酒，更孤他风月。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;梧竹因依山尽头。潇潇疏雨后，几分秋。轻凉无数入西楼。凭栏久，满眼动离愁。
</font><p></p>
&nbsp;&nbsp;&nbsp;&nbsp;飞鹭下汀洲。怕知鸿雁到，带书否。诗阄酒戏一齐休。人如削，身在水边洲。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;绿阴窗几明如拭，粉黛初匀。无限芳心。翻动牙签却＿人。
</font><p></p>
&nbsp;&nbsp;&nbsp;&nbsp;多娇爱学秋来曲，微颤朱唇。别后销魂。字底依稀记指痕。
</font><p></p>
</ul><p></p>
<p align="center"><font face="黑体" size="3" color="#000080">更漏子</font></font></font></p>
<ul>
&nbsp;&nbsp;&nbsp;&nbsp;秋点长、秋梦短。怕见黄错庭院。风＿＿，雨萧骚。倚窗魂欲销。
</font><p></p>
&nbsp;&nbsp;&nbsp;&nbsp;候蛛丝，占鹊喜。依旧浓愁一纸。红袖＿，翠钿蔫。泪痕犹未干。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;西风淅淅。满眼芙蓉红欲滴。无限相思。百叠青山百曲溪。
</font><p></p>
&nbsp;&nbsp;&nbsp;&nbsp;凭谁说与。衣带别来宽几许。好片心肠。不道秋来早晚凉。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;上巳清明都过了，客愁惟有心知。子规昨夜忽催归。驿程那复记，魂梦已先飞。
</font><p></p>
&nbsp;&nbsp;&nbsp;&nbsp;回首故园花与柳，枝枝叶叶相思。归来拼得典春衣。绿阴幽远处，不管尽情啼。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;凤翥鸾飞空燕子，宝香犹惹流苏。旧欢凄断数行书。终山方种玉，合浦忽还珠。
</font><p></p>
&nbsp;&nbsp;&nbsp;&nbsp;午枕梦圆春寂寂，依然刻雪肌肤。觉来烟雨满平芜。客情殊索莫，肯唤一尊无。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;帘幕＿深沈。灯暗香销夜正深。花落画檐鸣细雨，岑岑。滴破相思万里心。
</font><p></p>
&nbsp;&nbsp;&nbsp;&nbsp;晓色未平分。翠被寒生不自禁。待得梦成翻恶况，堪颦。飞雁新来也误人。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;细听楼头漏箭移。客床寒枕不胜＿。凄凉夜角偏多恨，吹到梅花第几枝。
</font><p></p>
&nbsp;&nbsp;&nbsp;&nbsp;人间阔，雁参差。相思惟有梦相知。谢他窗外芭蕉雨，叶叶声声伴别离。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（元日呈王帅）</font></span></font></font></p>
<ul>
&nbsp;&nbsp;&nbsp;&nbsp;柳际梅边腊雪干。钗头蝴蝶又成团。飘零萍梗江湖客，冷落笙箫灯火天。
</font><p></p>
&nbsp;&nbsp;&nbsp;&nbsp;浇浊酒，惜流年。牙旗夜市几时穿。太平乐事终须在，老去心情恐不然。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;济楚偏宜淡薄妆。冰涵清润玉生香。只因梦峡成云雨，便拟吹箫跨凤皇。
</font><p></p>
&nbsp;&nbsp;&nbsp;&nbsp;新间阻，旧思量。多情翻不似垂杨。年年才到春三月，百计飞花入洞房。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;池落开遍莲房老。秋声已入梧桐表。葵扇与桃笙。尚宜相带行。
</font><p></p>
&nbsp;&nbsp;&nbsp;&nbsp;危亭三百尺。爽气真堪挹。沦茗且盘旋。翩翩吾欲仙。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;相思绕遍天涯路。相思不识行人处。多病怕逢春。那堪春正深。
</font><p></p>
&nbsp;&nbsp;&nbsp;&nbsp;日高梳洗懒。鸾镜香尘掩。双鬓绿蓬松。一帘花信风。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次杜叔高韵）</font></span></font></font></p>
<ul>
&nbsp;&nbsp;&nbsp;&nbsp;惜山不厌山行远。山中禽鸟频惊见。小雨似怜春。霏霏容易晴。
</font><p></p>
&nbsp;&nbsp;&nbsp;&nbsp;青裙田舍妇，@饷前村去。溪水想平腰。唤船依断桥。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;绿锁窗前双凤奁。调朱匀粉玉纤纤。妆成谁解尽情看。
</font><p></p>
&nbsp;&nbsp;&nbsp;&nbsp;柳转光风丝袅娜，花明晴日锦斓斑。一春心事在眉尖。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送杜仲高）</font></span></font></font></p>
<ul>
&nbsp;&nbsp;&nbsp;&nbsp;绿绮空弹恨未平。可堪执手送行人。碧酒谩将珍重意，莫辞斟。
</font><p></p>
&nbsp;&nbsp;&nbsp;&nbsp;我定忆君吟渭北，君须思我赋停云。未信高山流水曲，断知音。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;流转春光又一年。春愁尽日两眉尖。草草幽欢能几许，已天边。
</font><p></p>
&nbsp;&nbsp;&nbsp;&nbsp;会得音书生羽翼，免教魂梦役关山。帘卷落花千万点，雨如烟。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;日转雕栏午漏分。井梧落尽小窗明。宝床丝索懒关心。
</font><p></p>
&nbsp;&nbsp;&nbsp;&nbsp;愁压春山应脉脉，困凝秋水想沈沈。低头时露一湾金。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;墨绿衫儿窄窄裁。翠荷斜＿领云堆。几时踪迹下阳台。
</font><p></p>
&nbsp;&nbsp;&nbsp;&nbsp;歌罢樱桃和露小，舞余杨柳趁风回。唤人休诉十分杯。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;著破春衫走路尘。子规啼断不禁闻。功名似我却羞人。
</font><p></p>
&nbsp;&nbsp;&nbsp;&nbsp;象板且须歌皓齿，袅蹄何苦惜黄金。尊前休负此生身。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（柬赵佥）</font></span></font></font></p>
<ul>
&nbsp;&nbsp;&nbsp;&nbsp;忆自别郎时，数到郎归日。及至郎归郎又行，泪脸香红湿。
</font><p></p>
&nbsp;&nbsp;&nbsp;&nbsp;残梦怕寻思，I绣慵收拾。夏簟青青白昼长，背倚阑干立。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（寿史帅）</font></span></font></font></p>
<ul>
&nbsp;&nbsp;&nbsp;&nbsp;政槐云浓翠，榴火殷红，暑风凉细。紫府神仙，向人间游戏。瑞节珠幢，琼缨宝佩，炯冰壶标致。经济规模，登庸衣钵，家传如此。
</font><p></p>
&nbsp;&nbsp;&nbsp;&nbsp;礼乐醇儒，诗书元帅，尽洗凡踪，平吞余子。敬简堂深，且从容一醉。庆祉绵绵，功名衮衮，比衡山湘水。更把阳和，从头付与，满门桃李。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;初藕花发。薰风庭院凉成霎。碧纱金缕笼香雪。记得年时，心事凭栏说。
</font><p></p>
&nbsp;&nbsp;&nbsp;&nbsp;如今陡顿音书绝。夜窗羞见团团月。锦囊尘暗黄金i。留取多情，归趁好时节。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;十年不作湖湘客。亭堠催行色。浅山荒草记当时。筱竹篱边羸马、向人嘶。
</font><p></p>
&nbsp;&nbsp;&nbsp;&nbsp;书生万字平戎策。苦泪风前滴。莫辞衫袖障征尘。自古英雄之楚、又云之秦。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;云情雨意才端的。津鼓催行色。因缘虽浅是因缘。犹胜当初无分、小留连。
</font><p></p>
&nbsp;&nbsp;&nbsp;&nbsp;刘郎双鬓青堪照。君也方年少。尊前不用苦沾衣。未信桃源别后、路成迷。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（寿林守）</font></span></font></font></p>
<ul>
&nbsp;&nbsp;&nbsp;&nbsp;钗头蝴蝶。趁舞梅边雪。酒泻黄滕光夺月。岁岁年年蕉叶。
</font><p></p>
&nbsp;&nbsp;&nbsp;&nbsp;边城莺唤春归。沙场马到秋肥。□□熊韬虎略，换渠金甲牙旗。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;风韶烟腻。春事三之二。说与人生行乐耳。富贵古来如此。
</font><p></p>
&nbsp;&nbsp;&nbsp;&nbsp;西园已有心期。姚黄魏紫开时。纤指金荷潋滟，香唇银竹参差。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（次洪如晦韵）</font></span></font></font></p>
<ul>
&nbsp;&nbsp;&nbsp;&nbsp;醉来玉树倚风前。兴吟鞭。指青帘。乌帽低昂，摇兀似乘船。傍路谁家妆束巧，斜映日，半窥帘。
</font><p></p>
&nbsp;&nbsp;&nbsp;&nbsp;寻欢端合趁芳年。对昆鸟弦。且陶然。纸上从渠，刘蹶与嬴颠。漠漠绿阴春复夏，多少事，总悬天。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（寿葛宰）</font></span></font></font></p>
<ul>
&nbsp;&nbsp;&nbsp;&nbsp;松梢擎雪，竹枝`露，炯炯照人清韵。仙家谱系合长生，元不藉、药炉丹井。
</font><p></p>
&nbsp;&nbsp;&nbsp;&nbsp;凌云壮志，垂天健翮，九万扶摇路稳。发闻政最有公车，定飞下、日边音信。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;一番雨过，江头绿涨，催唤扁舟解去。重来言语是相宽，怎得似、而今且住。
</font><p></p>
&nbsp;&nbsp;&nbsp;&nbsp;阳关声断，同心未绾，簌簌泪珠无数。秋鸿春燕往还时，莫忘了、锦笺分付。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;薄情也见，多情也见，不似这番著相。如何容易买归舟，报南浦、桃花绿涨。
</font><p></p>
&nbsp;&nbsp;&nbsp;&nbsp;随君无计，留君无计，赢得泪珠两行。夕阳明处一回头，有人在、高楼凝望。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（宿琴圻江上）</font></span></font></font></p>
<ul>
&nbsp;&nbsp;&nbsp;&nbsp;子规声老又残春。犹作未归人。天意不能怜客，何事苦教贫。
</font><p></p>
&nbsp;&nbsp;&nbsp;&nbsp;归去也，莫逡巡。好从今。秧田车水，麦陇腰镰，总是关心。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;寒食清明都过了，客中无计留春。东风吹雨更愁人。系船芳草岸，始信是官身。
</font><p></p>
&nbsp;&nbsp;&nbsp;&nbsp;怅望故园烟水阔，几时匹马VV。别肠何止似车轮。＿天天不管，转作两眉颦。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;驳云行雨苦无多。晴也快如梭。春思正难拘束，客愁谁为销磨。
</font><p></p>
&nbsp;&nbsp;&nbsp;&nbsp;寻花觅谶，传杯讠乇意，种种蹉跎。消息不来云锦，泪痕湿满香罗。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;逢逢船鼓绿杨津。彼此是行人。先自离愁无数，那堪病酒伤春。
</font><p></p>
&nbsp;&nbsp;&nbsp;&nbsp;岸花樯燕，低飞款语，满面殷勤。后会不知何日，因风时惠嘉音。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;征路迢迢，征旗猎猎，征袖徘徊。扑簌珠泪，怕闻别语，慵举离杯。
</font><p></p>
&nbsp;&nbsp;&nbsp;&nbsp;春风花柳齐开。只唤做、愁端恨媒。一片衷肠，十分好事，等待回来。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;绮窗拨断琵琶索，一一相思。一一相思。无限柔情说似谁。
</font><p></p>
&nbsp;&nbsp;&nbsp;&nbsp;银钩欲写回文曲，泪满乌丝。泪满乌丝。薄幸知他知不知。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（次仁和韵，时欲之官永兴）</font></span></font></font></p>
<ul>
&nbsp;&nbsp;&nbsp;&nbsp;二十年间，旧游踪迹，梦飞岳麓湘湾。征衫再理，秋老菊花天。为客问君何好，爱水光、山色争妍。经行处，旗亭酤酒，曾记屋东偏。
</font><p></p>
&nbsp;&nbsp;&nbsp;&nbsp;噫其，吾甚矣，不断蹇拙，欲斗婵娟。办轻舆短艇，强载衰颜。人道郴阳无雁，奈情钟、藕断丝联。须相忆，新诗赋就，时复寄吴笺。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（江上重九）</font></span></font></font></p>
<ul>
&nbsp;&nbsp;&nbsp;&nbsp;西风猎猎。又是登高节。一片情怀无处说。秋满江头红叶。
</font><p></p>
&nbsp;&nbsp;&nbsp;&nbsp;谁怜鬓影凄凉。新来更点吴霜。孤负萸囊菊盏，年年客里重阳。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（秋晚□蕙花为赋）</font></span></font></font></p>
<ul>
&nbsp;&nbsp;&nbsp;&nbsp;秋向晚。秋晚蕙根犹暖。碧染罗裙湘水浅。羞红微到脸。
</font><p></p>
&nbsp;&nbsp;&nbsp;&nbsp;@@绣帘围遍。月薄霜明庭院。妆罢宝奁慵不掩。无风香自满。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（为同年赵必达寿）</font></span></font></font></p>
<ul>
&nbsp;&nbsp;&nbsp;&nbsp;文王前子，自不与、世人同。况地望既华，天资更伟，云骥行空。年少才名蜚动，泛星槎、曾到广寒宫。桂子香浓秋月，桃花浪暖春风。
</font><p></p>
&nbsp;&nbsp;&nbsp;&nbsp;神仙之说朦胧。铅与汞、亦何功。政磐石规模，维城事业，倚重周宗。休要碧油红旆，趁黑头、时节做三公。堂上双亲未老，稳看金紫重重。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
