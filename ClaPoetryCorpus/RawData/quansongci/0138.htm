<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;晴时看。雨时看。红绿云中驾彩鸾。阳台梦未阑。
</font><p></p>
&nbsp;&nbsp;&nbsp;&nbsp;咏伊难。画伊难。服透东皇九转丹。光生玉炼颜。
</font><p></p>
</ul><p></p>
<p align="center"><font face="黑体" size="3" color="#000080">梦游仙</font><span><font size="2" color="#FF00FF">（）</font></span></font></font></p>
<ul>
&nbsp;&nbsp;&nbsp;&nbsp;骖鸾侣，娇小怯云期。柳戏花游能几日，顿抛尘幻学希夷。清梦到瑶池。
</font><p></p>
&nbsp;&nbsp;&nbsp;&nbsp;霞袂稳，那顾缕金衣。自与长生分姓谱，恰逢长老铸丹时。此意有谁知。
</font><p></p>
</ul><p></p>
<p align="center"><font face="黑体" size="3" color="#000080">梦游仙</font></font></font></p>
<ul>
&nbsp;&nbsp;&nbsp;&nbsp;晴昼永，闲步小园中。羽帔云轻苍佩响，宝冠星莹绀纱笼。波秀浅蛾峰。
</font><p></p>
&nbsp;&nbsp;&nbsp;&nbsp;琳洞窈，人静理丝桐。泛指馀音摇桂影，过墙高韵入松风。月上翠楼东。
</font><p></p>
</ul><p></p>
<p align="center"><font face="黑体" size="3" color="#000080">梦游仙</font><span><font size="2" color="#FF00FF">（记梦）</font></span></font></font></p>
<ul>
&nbsp;&nbsp;&nbsp;&nbsp;飞梦去，闲到玉京游。尘隔天高那得暑，月明云薄淡于秋。宫殿销金＿。
</font><p></p>
&nbsp;&nbsp;&nbsp;&nbsp;冰佩冷，风扬紫绡裘。五色光中瞻帝所，方知碧落胜炎洲。香雾湿帘钩。
</font><p></p>
</ul><p></p>
<p align="center"><font face="黑体" size="3" color="#000080">梦游仙</font></font></font></p>
<ul>
&nbsp;&nbsp;&nbsp;&nbsp;归兴动，骑鹤下青冥。几点山河浮色界，一簪风露拂寒星。银汉悄无声。
</font><p></p>
&nbsp;&nbsp;&nbsp;&nbsp;鸾啸舞，仙乐送霓旌。摘得琪花飞散了，却将何物赠仙卿。衣上彩云轻。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（游池）</font></span></font></font></p>
<ul>
&nbsp;&nbsp;&nbsp;&nbsp;拂晓＿舟东去。细看荷花垂露。红绿总吹香。一般凉。
</font><p></p>
&nbsp;&nbsp;&nbsp;&nbsp;会享人天清福。休把两眉轻蹙。谁道做神仙。戴貂蝉。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（月夜放船）</font></span></font></font></p>
<ul>
&nbsp;&nbsp;&nbsp;&nbsp;船过柳湾亭曲。万叶圆荷浮绿。月照水珠明。一池星。
</font><p></p>
&nbsp;&nbsp;&nbsp;&nbsp;光透玻璃香蒂。梦入藕丝中戏。却上小金台。罢归来。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（园池夜泛）</font></span></font></font></p>
<ul>
&nbsp;&nbsp;&nbsp;&nbsp;月在碧虚中住。人向乱荷中去。花气杂风凉。满船香
</font><p></p>
&nbsp;&nbsp;&nbsp;&nbsp;云被歌声摇动。酒被诗情掇送。醉里卧花心。拥红衾。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（泛池）</font></span></font></font></p>
<ul>
&nbsp;&nbsp;&nbsp;&nbsp;荷花闲拨。撑破玻璃滑。拂拂香风微度，吹雪乱、数根发。
</font><p></p>
&nbsp;&nbsp;&nbsp;&nbsp;弄泉罗盖币。万颗真珠撒。唱我莲歌归去，凌波步、水仙袜。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;人在骖鸾深院。误认落梅疏片。零乱舞东风，云淡水平天远。帘卷。帘卷。飞上绣P不见。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（春雪）</font></span></font></font></p>
<ul>
&nbsp;&nbsp;&nbsp;&nbsp;翠袖怯春寒。对雪偏宜傍彩阑。弱骨丰肌无限韵，凭肩。共看南窗玉数竿。
</font><p></p>
&nbsp;&nbsp;&nbsp;&nbsp;羔酒莫留残。更觉娇随饮量宽。小立妖娇何所似，风前。柳絮飞时见牡丹。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font><span><font size="2" color="#FF00FF">（夜坐）</font></span></font></font></p>
<ul>
&nbsp;&nbsp;&nbsp;&nbsp;月儿犹未全明。乞怜生。几片彩云来去、更风轻。
</font><p></p>
&nbsp;&nbsp;&nbsp;&nbsp;应见我。行又坐。苦凝情。卷起帘儿不睡、到三更。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（芭蕉）</font></span></font></font></p>
<ul>
&nbsp;&nbsp;&nbsp;&nbsp;风流不把花为主。多情管定烟和雨。潇洒绿衣长。满身无限凉。
</font><p></p>
&nbsp;&nbsp;&nbsp;&nbsp;文笺舒卷处。似索题诗句。莫凭小阑干。月明生夜寒。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（鸳鸯梅）</font></span></font></font></p>
<ul>
&nbsp;&nbsp;&nbsp;&nbsp;前生曾是风流侣。返魂却向南枝住。疏影卧晴溪。恰如沙暖时。
</font><p></p>
&nbsp;&nbsp;&nbsp;&nbsp;绿窗娇插鬓。依约犹交颈。微笑语还羞。愿郎同白头。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（遣兴）</font></span></font></font></p>
<ul>
&nbsp;&nbsp;&nbsp;&nbsp;＿床巧织波文小。翻书欲睡莺惊觉。绕舍灿明霞。短长旌节花。
</font><p></p>
&nbsp;&nbsp;&nbsp;&nbsp;此身无系著。南北东西乐。碧宇朗吟归。天风香染衣。//碧宇，余家竹堂名也。
</font><p></p>
</ul><p></p>
<p align="center"><font face="黑体" size="3" color="#000080">折丹桂</font><span><font size="2" color="#FF00FF">（中秋南湖赏月）</font></span></font></font></p>
<ul>
&nbsp;&nbsp;&nbsp;&nbsp;玉为楼观银为地。秋到中分际。淡金光衬水晶球，上碧虚、千万里。
</font><p></p>
&nbsp;&nbsp;&nbsp;&nbsp;香风浩荡吹蟾桂。影落澄波底。揭天箫鼓要诗成，任惊觉、鱼龙睡。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（题黄宁洞天吹笛台）</font></span></font></font></p>
<ul>
&nbsp;&nbsp;&nbsp;&nbsp;苍崖叠嶂。有路梯云上。忽见地平方数丈。坐石风林相向。
</font><p></p>
&nbsp;&nbsp;&nbsp;&nbsp;凤膺时作龙声。夜深惊动寒星。几点光芒欲下，傍人头上来听。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（炮栗）</font></span></font></font></p>
<ul>
&nbsp;&nbsp;&nbsp;&nbsp;＿房秋熟。紫实包黄玉。吹叶风高销旧绿。疏影半遮茅屋。
</font><p></p>
&nbsp;&nbsp;&nbsp;&nbsp;山居未觉全贫。园收今岁盈铩Ｗ圆ψ┞松火，细煨分饷幽人。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（秋兴）</font></span></font></font></p>
<ul>
&nbsp;&nbsp;&nbsp;&nbsp;秋淡淡。弥望暮天云黯。窗小新糊便老眼。不应疏酒盏。
</font><p></p>
&nbsp;&nbsp;&nbsp;&nbsp;菊净橙香霜晚。何处数声来雁。飞下湖边红蓼岸。有诗方许看。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（赏梅即席和洪内翰韵）</font></span></font></font></p>
<ul>
&nbsp;&nbsp;&nbsp;&nbsp;何许住。不属西湖烟雨。雪后偏怜香猛处。全胜开半树。
</font><p></p>
&nbsp;&nbsp;&nbsp;&nbsp;试倩暖云收贮。桃杏尽教羞妒。只把新词林下去。一春休著雨。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（适和轩）</font></span></font></font></p>
<ul>
&nbsp;&nbsp;&nbsp;&nbsp;一望清溪。两堤翠荫，半纸新诗。凉满衣裳，香生笔砚，风动窗扉。
</font><p></p>
&nbsp;&nbsp;&nbsp;&nbsp;月明撑过船儿。载龙玉、双娥对吹。竹外山亭，花边水槛，不醉休归。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（秋日感兴）</font></span></font></font></p>
<ul>
&nbsp;&nbsp;&nbsp;&nbsp;烟淡波平。蓬松岸蓼，红浅红深。满院西风，连宵良月，几处清砧。
</font><p></p>
&nbsp;&nbsp;&nbsp;&nbsp;区区宦海浮沈。幸隐去、将酬素心。两鬓吴霜，一屏秦梦，谁是知音。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;雨后天涯。微云送晚，过尽归鸦。何处开尊，海棠亭小，飞燕风斜。
</font><p></p>
&nbsp;&nbsp;&nbsp;&nbsp;有人粲玉娇花。更翳凤、曾游帝家。长远身心，温柔情态，不枉多他。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（拥绣堂看天花）</font></span></font></font></p>
<ul>
&nbsp;&nbsp;&nbsp;&nbsp;手种满阑花，瑞露一枝先坼。拄个杖儿来看，两三人门客。
</font><p></p>
&nbsp;&nbsp;&nbsp;&nbsp;今朝欢笑且衔杯，休更问明日。此意悠然谁会，有湖边风月。|<瑞露，紫牡丹新名也>|
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（得二白雁，偶亡其一，感而歌之）</font></span></font></font></p>
<ul>
&nbsp;&nbsp;&nbsp;&nbsp;筠笼白雁得时双。一自戏回塘。冰魂问归何处，明月影中藏。
</font><p></p>
&nbsp;&nbsp;&nbsp;&nbsp;苹蓼岸，镇相将。忍思量。晓昏应是，梦绕江湖，怕见鸳鸯。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;无计长留月里花。收英巧付火前茶。绿尘飞处粉芳华。
</font><p></p>
&nbsp;&nbsp;&nbsp;&nbsp;午夜露浓天竺径，一秋香满玉川家。扫除残梦入云涯。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（咏水＿花）</font></span></font></font></p>
<ul>
&nbsp;&nbsp;&nbsp;&nbsp;妆浓未试芙蓉脸。却扇凉犹浅。粉轻红袅一生娇。风外细香时伴、湿云飘。
</font><p></p>
&nbsp;&nbsp;&nbsp;&nbsp;双飞属玉来还去。谁识幽闲趣。莫教疏雨黄昏。已是不禁秋色、怕销魂。
</font><p></p>
</ul><p></p>
<p align="center"><font face="黑体" size="3" color="#000080">玉团儿</font><span><font size="2" color="#FF00FF">（香月堂古桂数十株著花，因赋）</font></span></font></font></p>
<ul>
&nbsp;&nbsp;&nbsp;&nbsp;晓来一阵金凤劣。把阆海、檀霞细屑。依就花儿，深藏叶底，不教人折。
</font><p></p>
&nbsp;&nbsp;&nbsp;&nbsp;初开数朵谁知得。却又是、金风漏泄。吹起清芬，露成香露，月成香月。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（初秋）</font></span></font></font></p>
<ul>
&nbsp;&nbsp;&nbsp;&nbsp;凄风吹露湿银床。凉月到西厢。蛩声未苦，桐阴先瘦，愁与更长。
</font><p></p>
&nbsp;&nbsp;&nbsp;&nbsp;起来没个人u采，枕上越思量。眼儿业重，假饶略睡，又且何妨。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（女贞木）</font></span></font></font></p>
<ul>
&nbsp;&nbsp;&nbsp;&nbsp;山矾风味木樨魂。高树绿堆云。水光殿侧，月华楼畔，晴雪纷纷。
</font><p></p>
&nbsp;&nbsp;&nbsp;&nbsp;何如且向南湖住，深映竹边门。月儿照著，风儿吹动，香了黄昏。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（水晶葡萄）</font></span></font></font></p>
<ul>
&nbsp;&nbsp;&nbsp;&nbsp;玄霜凉夜铸瑶丹。飘落翠藤间。西风万颗，明珠巧缀，零露初`。
</font><p></p>
&nbsp;&nbsp;&nbsp;&nbsp;诗人那识风流品，马乳漫堆盘。玉纤旋摘，银罂分酿，莫负清欢。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（山药）</font></span></font></font></p>
<ul>
&nbsp;&nbsp;&nbsp;&nbsp;种玉能延命，居山易学仙。青青一亩自锄烟。雾孕云蒸、肌骨更凝坚。
</font><p></p>
&nbsp;&nbsp;&nbsp;&nbsp;熟梁蜂房蜜，清添石鼎泉。雪香酥腻老来便。煨芋炉深、却笑祖师禅。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（咏二色葡萄）</font></span></font></font></p>
<ul>
&nbsp;&nbsp;&nbsp;&nbsp;阴阴一架绀云凉。袅袅千丝翠蔓长。紫玉乳圆秋结穗，水晶珠莹露凝浆。
</font><p></p>
&nbsp;&nbsp;&nbsp;&nbsp;相并熟，试新尝。累累轻翦粉痕香。小槽压就西凉酒，风月无边是醉乡。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（黄子由少监同内子慧齐奉岳母定齐相遇，席间因走笔次韵）</font></span></font></font></p>
<ul>
&nbsp;&nbsp;&nbsp;&nbsp;试霜池面浅粼粼。鹊飞晴。远峰明。蓬岛群仙，来过瑞云清。龙榜当年人第一，黄叔度，是前生。
</font><p></p>
&nbsp;&nbsp;&nbsp;&nbsp;玉堂行见演丝纶。彩毫轻。思难停。醉里长鲸，翻浪吸东溟。谢女风流相称好，金母更，鬓常青。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（凯旋）</font></span></font></font></p>
<ul>
&nbsp;&nbsp;&nbsp;&nbsp;春风旗鼓石头城。急麾兵。斩长鲸。缓带轻裘，乘胜诗蛮荆。蚁聚蜂屯三十万，军面缚，赴行营。
</font><p></p>
&nbsp;&nbsp;&nbsp;&nbsp;舳舻千里大江横。凯歌声。犬羊惊。尊俎风流，谈笑酒徐倾。北望旄头今已灭，河汉淡，两台星。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（无逸寄示近作梅词，次韵回赠）</font></span></font></font></p>
<ul>
&nbsp;&nbsp;&nbsp;&nbsp;常记十年前，共醉梅边路。别后频收尺素书，依旧情相与。
</font><p></p>
&nbsp;&nbsp;&nbsp;&nbsp;早愿却来看，玉照花深处。风暖还听柳际莺，休唱闲居赋。
</font><p></p>
</ul><p></p>
<p align="center"><font face="黑体" size="3" color="#000080">杨柳枝</font></font></font></p>
<ul>
&nbsp;&nbsp;&nbsp;&nbsp;绿蜡芽疏雪一包。绽云梢。清香却暑置堂坳。晚风飘。
</font><p></p>
&nbsp;&nbsp;&nbsp;&nbsp;冰雹无声栖碧叶，笑仍娇。相随茉莉展轻绡。伴凉宵。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（驾霄亭观月）</font></span></font></font></p>
<ul>
&nbsp;&nbsp;&nbsp;&nbsp;诗眼看青天，几多虚旷。雨过凉生气萧爽。白云无定，吹散作、鳞鳞琼浪。尚馀星数点，浮空上。
</font><p></p>
&nbsp;&nbsp;&nbsp;&nbsp;明月飞来，寒光磨荡。彷佛轮间桂枝长。倚风归去，纵长啸、一声悠扬。响摇山岳影，秋悲壮。
</font><p></p>
</ul><p></p>
<p align="center"><font face="黑体" size="3" color="#000080">夜游宫</font><span><font size="2" color="#FF00FF">（美人）</font></span></font></font></p>
<ul>
&nbsp;&nbsp;&nbsp;&nbsp;鹊相庞儿谁有。兀底便、笔描不就。小邈如何敢出手。细端相，甚精神，甚洗漱。
</font><p></p>
&nbsp;&nbsp;&nbsp;&nbsp;到老长厮守。不吃饭、也须唧留。你待包弹怎开口。暖底雪，活底花，嫩底柳。
</font><p></p>
</ul><p></p>
<p align="center"><font face="黑体" size="3" color="#000080">醉高楼</font><span><font size="2" color="#FF00FF">（初月）</font></span></font></font></p>
<ul>
&nbsp;&nbsp;&nbsp;&nbsp;浮云散，天似碧琉璃。月正是、上弦时。＿娥蟾兔俱何在，广寒宫殿不应亏。这神功，千万世，有谁知。
</font><p></p>
&nbsp;&nbsp;&nbsp;&nbsp;甚只解、催人须鬓老。更不算、将人情绪恼。撺掇酒，撼摇诗。山头望伴疏星落，庭前看照好花移。夜无眠，无笑我，怎如痴。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;杨柳秋千旗斗舞。漠漠轻烟，罩定黄鹂语。红滴海棠娇半吐。燕脂水似朝来雨。
</font><p></p>
&nbsp;&nbsp;&nbsp;&nbsp;行过池边携手路。都把多情，变作无情绪。惟有东风知住处。凭君送取温存去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（南湖）</font></span></font></font></p>
<ul>
&nbsp;&nbsp;&nbsp;&nbsp;门外沧洲山色近。鸥鹭双双，恼乱行云影。翠拥高筠阴满径。帘垂尽日林堂静。
</font><p></p>
&nbsp;&nbsp;&nbsp;&nbsp;明月飞来烟欲暝。水面天心，两个黄金镜。慢＿轻摇风不定。渔歌G乃谁同听。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（挟翠桥）</font></span></font></font></p>
<ul>
&nbsp;&nbsp;&nbsp;&nbsp;洒面松风凉似水。下看冰泉，喷薄溪桥底。叠叠层峰相对起。家居却在深山里。
</font><p></p>
&nbsp;&nbsp;&nbsp;&nbsp;枝上凌霄红绕翠。飘下红英，翠影争摇曳。今夜岩扉休早闭。月明定有飞仙至。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（立秋后一夕）</font></span></font></font></p>
<ul>
&nbsp;&nbsp;&nbsp;&nbsp;暑云犹在，澄空欲变，入夜徘徊庭际。新秋知是昨宵来，爱残月、纤纤西坠。
</font><p></p>
&nbsp;&nbsp;&nbsp;&nbsp;芭蕉老大，流萤衰倦，静里细观天意。轻风未有半分凉，奈人道、今宵好睡。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（采菱）</font></span></font></font></p>
<ul>
&nbsp;&nbsp;&nbsp;&nbsp;连汀接渚，萦蒲带藻，万镜香浮光满。湿烟吹霁木兰轻，照波底、红娇翠婉。
</font><p></p>
&nbsp;&nbsp;&nbsp;&nbsp;玉纤采处，银笼携去，一曲山长水远。采鸳双惯贴人飞，恨南浦、离多梦短。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（自兴远桥过清夏堂）</font></span></font></font></p>
<ul>
&nbsp;&nbsp;&nbsp;&nbsp;闲立飞虹远兴长。一方云锦荐疏凉。翻风翠盖无尘土，出水红妆有艳香。
</font><p></p>
&nbsp;&nbsp;&nbsp;&nbsp;携靓侣，泛轻航。棹歌惊起野鸳鸯。同过清夏看新月，茉莉花园小象床。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（咏阮）</font></span></font></font></p>
<ul>
&nbsp;&nbsp;&nbsp;&nbsp;不似琵琶不似琴。四弦陶写晋人心。指尖历历泉鸣涧，腹上锵锵玉振金。
</font><p></p>
&nbsp;&nbsp;&nbsp;&nbsp;天外曲，月边音。为君转轴拟秋砧。又成雅集相依坐，清致高标记竹林。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;眼，岁涂其一。今已过五十有二，怅然增感，戏题此词\\
</font><p></p>
&nbsp;&nbsp;&nbsp;&nbsp;七个圈儿为岁数，年年用墨糊涂。一圈又胜半圈馀。看看云蔽月，三际等空虚。
</font><p></p>
&nbsp;&nbsp;&nbsp;&nbsp;纵使古稀真个得，后来争免鸣呼。肯闲何必更悬车。非关轻得禄，自是没工夫。
</font><p></p>
</ul><p></p>
<p align="center"><font face="黑体" size="3" color="#000080">御街行</font><span><font size="2" color="#FF00FF">（灯夕戏成）</font></span></font></font></p>
<ul>
&nbsp;&nbsp;&nbsp;&nbsp;良宵无意贪游玩。奈邻友、闲呼唤。六街非是少人行，不似旧时风范。笙歌零落，绮罗销减，枉了心情看。
</font><p></p>
&nbsp;&nbsp;&nbsp;&nbsp;思量往事堪肠断。怕频到、帘儿畔。朦胧月下却归来，指望阿谁收管。低头注定，两汪儿泪，百计难销遣。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（促织儿）</font></span></font></font></p>
<ul>
&nbsp;&nbsp;&nbsp;&nbsp;月洗高梧，露`幽草，宝钗楼外秋深。土花沿翠，萤火坠墙阴。静听寒声断续，微韵转、凄咽悲沈。争求侣，殷勤劝织，促破晓机心。
</font><p></p>
&nbsp;&nbsp;&nbsp;&nbsp;儿时，曾记得，呼灯灌穴，敛步随音。任满身花影，犹自追寻。携向华堂戏斗，亭台小、笼巧妆金。今休说，从渠床下，凉夜伴孤吟。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;小樊标韵称香山。压尽花间。便须著个楼儿住，彩鸾看、飞舞妖闲。珠佩时因醉解，云扉常为春关。
</font><p></p>
&nbsp;&nbsp;&nbsp;&nbsp;耳边属付话儿奸。休放蛮檀。绿窗惟怕今宵梦，莺声巧、春满阑干。待把衷肠教与，却愁长远都难。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（宜雨亭咏千叶海棠）</font></span></font></font></p>
<ul>
&nbsp;&nbsp;&nbsp;&nbsp;绿云影里，把明霞织就，千重文绣。紫腻红娇扶不起，好是未开时候。半怯春寒，半便晴色，养得胭脂透。小亭人静，嫩莺啼破清昼。
</font><p></p>
&nbsp;&nbsp;&nbsp;&nbsp;犹记携手芳阴，一枝斜戴，娇艳波双秀。小语轻怜花总见，争得似花长久。醉浅休归，夜深同睡，明日还相守。免教春去，断肠空叹诗瘦。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（姑苏台）</font></span></font></font></p>
<ul>
&nbsp;&nbsp;&nbsp;&nbsp;孤棹溯霜月，还过阖闾城。系船杨柳桥畔，吹袖晚寒轻。百尺层台重上，万事红尘一梦，回首几周星。风调信衰减，亲旧总凋零。
</font><p></p>
&nbsp;&nbsp;&nbsp;&nbsp;认群峰，寻四塔，尘烟横。平生感慨，况逢佳处辄销凝。休说当时雕辇，不见后来游鹿，斜照水空明。猛把画阑拍，飞雁两三声。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（项平甫大卿索赋武昌凯歌）</font></span></font></font></p>
<ul>
&nbsp;&nbsp;&nbsp;&nbsp;忠肝贯日月，浩气抉云霓。诗书名帅，谈笑果胜棘门儿。牛弩旁穿七札，虎将分行十道，先解近城围。一骑夜飞火，捷奏上天墀。
</font><p></p>
&nbsp;&nbsp;&nbsp;&nbsp;畅皇威，宣使指，领全师。襄阳耆旧，请公直过洛之西。箪食欢呼迎处，已脱毡裘左衽，还著旧藏衣。笳鼓返京阙，风采震华夷。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;喜秋回霁宇，倩凉露、洗炎飙。被鹊误仙盟，轻年恨阻，银汉迢迢。牛闲更停弄杼，趁佳期、华幄傍星桥。授玉鸾骞雾霭，赠绡龙戏花娇。
</font><p></p>
&nbsp;&nbsp;&nbsp;&nbsp;欢娱回首是明朝。未别已魂销。想翠轭珠轮，归途望断，斗转斜杓。人间易离易遇，尽胜如、天上各云霄。携去一梳水月，巧楼犹醉笙箫。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（癸丑年生日）</font></span></font></font></p>
<ul>
&nbsp;&nbsp;&nbsp;&nbsp;年年三月二，是居士、始生朝。念绿鬓功名，初心已负，难报劬劳。天留帝城胜处，汇平湖、远岫碧＿i。竹色诗书燕几，柳阴桃杏横桥。
</font><p></p>
&nbsp;&nbsp;&nbsp;&nbsp;西邻东舍不难招。大半是渔樵。任翁媪欢呼，儿孙歌笑，野具村醪。醉来便随鹤舞，看清风、送月过松梢。百岁因何快乐，尽从心地逍遥。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（纪梦）</font></span></font></font></p>
<ul>
&nbsp;&nbsp;&nbsp;&nbsp;驾飙车直上，绛衣惹、彩云轻。过宝树千峰，东逾绿海，宫殿峥嵘。檐楹万花灿倚，映阶层、十二总雕琼。剑佩簪裳卫肃，序班真辅仙卿。
</font><p></p>
&nbsp;&nbsp;&nbsp;&nbsp;瑶京。谁解有神升。为秘授玄经。拜九光霞里，轮金日耀，丹篆符明。龙鸾再催羽仗，报帝皇、新御紫阳城。归路梅花弄玉，数声月冷风清。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;余曰：人间虚幻，子能毕辞荣宠，清净寡欲，当享万寿。惊觉，因赋此词，乙丑冬十二月也\\
</font><p></p>
&nbsp;&nbsp;&nbsp;&nbsp;这番真个休休，梦中深谢仙翁教。浮生幻境，向来识破，那堪又老。苦我身心，顺他眼耳，思量颠倒。许多时打＿，鲇鱼上竹，被人弄、知多少。
</font><p></p>
&nbsp;&nbsp;&nbsp;&nbsp;解放微官系缚，似笼槛、猿归林草。云山有约，儿孙无债，为谁烦恼。自古高贤，急流勇退，直须闻早。把忧煎换取，长伸脚睡，大开口笑。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（邀李季章直院赏玉照堂梅）</font></span></font></font></p>
<ul>
&nbsp;&nbsp;&nbsp;&nbsp;暖风回，芳意动，吹破冻云凝。春到南湖，检校旧花径。手栽一色红梅，香笼十亩，忍轻负、酒肠诗兴。
</font><p></p>
&nbsp;&nbsp;&nbsp;&nbsp;小亭凭。几多月魄□□重重乱林影。却忆年时，同醉正同咏。问公白玉堂前，何如来听，玉龙喷、碧溪烟冷。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（小圃玉照堂赏梅，呈洪景庐内翰）</font></span></font></font></p>
<ul>
&nbsp;&nbsp;&nbsp;&nbsp;玉照梅开，三百树、香云同色。光摇动、一川银浪，九霄珂月。幸遇勋华时世好，欢娱况是张灯夕。更不邀、名胜赏东风，真堪惜。
</font><p></p>
&nbsp;&nbsp;&nbsp;&nbsp;盘诰手，春秋笔。今内相，斯文伯。肯闲纡轩盖，远过泉石。奇事人生能几见，清尊花畔须教侧。到凤池、却欲醉鸥边，应难得。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（贺项平甫起复知鄂渚）</font></span></font></font></p>
<ul>
&nbsp;&nbsp;&nbsp;&nbsp;公为时生，才真是、禁中颇牧。擎天手、十年犹在，未应藏缩。说项无人堪叹息，瞻韩有意因恢复。用真儒、同建太平功，心相属。
</font><p></p>
&nbsp;&nbsp;&nbsp;&nbsp;忠与孝，荣和辱。武昌柳，南湖竹。一箪瓢非欠，万钟非足。知命何曾怀喜愠，轻身岂为干名禄。看可汗生缚洗烟尘，机神速。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font></font></font></p>
<ul>
&nbsp;&nbsp;&nbsp;&nbsp;登眺，因次来韵，代书奉酬\\
</font><p></p>
&nbsp;&nbsp;&nbsp;&nbsp;城畔芙蓉，爱吹晴映水，光照园庐。清霜乍凋岸柳，风景偏殊。登楼念远，望越山、青补林疏。人正在，秋风亭上，高情远解知无。
</font><p></p>
&nbsp;&nbsp;&nbsp;&nbsp;江南久无豪气，看规恢意概，当代谁如。乾坤尽归妙用，何处非予。骑鲸浪海，更那须、采菊思鲈。应会得，文章事业，从来不在诗书。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（灯夕玉照堂梅花正开）</font></span></font></font></p>
<ul>
&nbsp;&nbsp;&nbsp;&nbsp;宿雨初干，舞梢烟瘦金丝袅。嫩云扶日破新晴，旧碧寻芳草。幽径兰芽尚小。怪今年、春归太早。柳塘花院，万朵红莲，一宵开了。
</font><p></p>
&nbsp;&nbsp;&nbsp;&nbsp;梅雪翻空，忍教轻趁东风老。粉围香阵拥诗仙，战退春寒峭。现乐歌弹闹晓。宴亲宾、团K同笑。醉归时候，月过珠楼，参横蓬岛。|<柳塘、花院、现乐，皆家中堂名也>|
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（李颐正路分见访，留饮，即席书赠）</font></span></font></font></p>
<ul>
&nbsp;&nbsp;&nbsp;&nbsp;看了梅花去。要东风、攀翻飞雪，与君同赋。海内从来天际眼，一笑平窥千古。待翦尽、烛花红吐。久矣南湖无此客，似乔松、万丈凌霄举。飞唾，扫尘土。
</font><p></p>
&nbsp;&nbsp;&nbsp;&nbsp;承平气象森眉宇。想天家、骖鸾洞里，细烟冰雾。我亦秦关归未得，谁念干将醉扶。拚良夜、欹横冠屦。莫叹潇湘居尚远，拥戎轺万骑鸣笳鼓。云正锁，汴京路。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（次辛稼轩韵寄呈）</font></span></font></font></p>
<ul>
&nbsp;&nbsp;&nbsp;&nbsp;邂逅非专约。纪当年、林堂对竹，艳歌春酌。一笑乘鸾明月影，馀事丹青麟阁。待宇宙、长绳穿却。念我中原空有梦，渺风尘、万里迷长乐。愁易老，欠灵药。
</font><p></p>
&nbsp;&nbsp;&nbsp;&nbsp;别来几度霜天鹗。厌纷纷、吞腥啄腐，狗偷乌攫。东晋风流兼慷慨，公自阳春有脚。妙悟处、不存毫发。何日相从云水去，看精神峭紧芝田鹤。书壮语，遍岩壑。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（壬子年灯夕）</font></span></font></font></p>
<ul>
&nbsp;&nbsp;&nbsp;&nbsp;喜浓寒乍退。风共日、已作深春天气。轻车载歌吹。选名坊闲玩，落梅李。无端雨细。动清愁、聊成浅醉。怅年时、携手同来，笑里绣帘斜倚。
</font><p></p>
&nbsp;&nbsp;&nbsp;&nbsp;佳节匆匆又至。抚事惊心。忍堪重记。阑情倦意。行不是，坐不是。闷归来，已早游人回尽，灯暗重门欲闭。念欢娱、最是今宵，怎知恁地。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（秋夜奉怀浙东辛帅）</font></span></font></font></p>
<ul>
&nbsp;&nbsp;&nbsp;&nbsp;领千岩万壑岂无人，惟欠稼轩来。正松梧秋到，旌旗风动，楼观雄开。俯槛何劳一笑，瀚海荡纤埃。馀事了凫鹜，闲命尊。
</font><p></p>
&nbsp;&nbsp;&nbsp;&nbsp;江左风流旧话，想登临浩叹，白骨苍苔。把龙韬藏去，游戏且蓬莱。念乡关、偏怜霜鬓，爱盛名、何似展真才。怀公处，夜深凝望，云汉星回。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（九月末南湖对菊）</font></span></font></font></p>
<ul>
&nbsp;&nbsp;&nbsp;&nbsp;对黄花犹自满庭开，那恨过重阳。凭阑干醉袖，依依晚日，飘动寒香。自叹平生豪纵，歌笑几千场。白发欺人早，多似清霜。
</font><p></p>
&nbsp;&nbsp;&nbsp;&nbsp;谁信心情都懒，但禅龛道室，黄卷僧床。把偎红调粉，抛掷向他方。□唤汝、东山归去，正灯明、松户竹篱旁。关门睡，尽教人道，痴钝何妨。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（夏夜观月）</font></span></font></font></p>
<ul>
&nbsp;&nbsp;&nbsp;&nbsp;飞来冰雪冷无声。可中庭。骨毛清。卧看东南，和露两三星。蓦地神游天上去，呼彩凤，驾云Z。
</font><p></p>
&nbsp;&nbsp;&nbsp;&nbsp;望舒宫殿玉峥嵘。桂千层。宝香凝。捣药仙童，邀我论长生。一笑归来人未睡，花送影，上窗棂。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（渔翁）</font></span></font></font></p>
<ul>
&nbsp;&nbsp;&nbsp;&nbsp;拂拂春风生草际。新晴万景供游戏。鸥鹭飞来斜照里。金和翠。分明画出真山水。
</font><p></p>
&nbsp;&nbsp;&nbsp;&nbsp;遮个渔翁无愠喜。乾坤都在孤篷底。一曲高歌千古意。闲来睡。从教月到花汀外。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（中秋夜作）</font></span></font></font></p>
<ul>
&nbsp;&nbsp;&nbsp;&nbsp;叹流光迅景，百年间、能醉几中秋。正凄蛩响砌，惊乌翻树，烟淡苹洲。谁唤金轮出海，不带一云浮。才上青林顶，俄转朱楼。
</font><p></p>
&nbsp;&nbsp;&nbsp;&nbsp;人老欢情已减，料素娥信我，不为闲愁。念几番清梦，常是故乡留。倩风前、数声横管，叫玉鸾、骑向碧空游。谁能顾，黍炊荣利，蚁战仇雠。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;子寿右史、黄子由匠监、沈应先大著过桂隐即席作\\
</font><p></p>
&nbsp;&nbsp;&nbsp;&nbsp;清明初过后，正空翠、霭晴鲜。念水际楼台，城隅花柳，春意无边。清时自多暇日，看连镳、飞盖拥群贤。朱邸横经满坐，紫微渊思如泉。
</font><p></p>
&nbsp;&nbsp;&nbsp;&nbsp;高情那更属云天。语笑杂歌弦。向啼＿声中，落红影里，忍负芳年。浮生转头是梦，恐他时、高会却难全。快意淋浪醉墨，要令海内喧传。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（登平江齐云楼，夜饮双瑞堂，呈雷吏部）</font></span></font></font></p>
<ul>
&nbsp;&nbsp;&nbsp;&nbsp;东吴名胜，有高楼直在，浮云齐处。十二阑干邀远望，历历斜阳烟树。香径人稀，＿廊山绕，往事今何许。一天和气，为谁吹散疏雨。
</font><p></p>
&nbsp;&nbsp;&nbsp;&nbsp;知是兰省星郎，朱轮森戟，与风光为主。暇日登携多雅致，容我追随临赋。小宴重开，晚寒初劲，还下危梯去。烛花红坠，瑞堂犹按歌舞。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
