<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;程节齐</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（寿伯母）</font></span></font></font></p>
<ul>
&nbsp;&nbsp;&nbsp;&nbsp;吾家三母。先后相为寿。管领诸郎尽明秀。都是婺女星宿。花筵今日居先。适逾甲子周天。敬以壮椿为祝，举觞我愿年年。
</font><p></p>
</ul><p></p>
<p align="center"><font face="黑体" size="3" color="#000080">木兰化</font><span><font size="2" color="#FF00FF">（寿丈母）</font></span></font></font></p>
<ul>
&nbsp;&nbsp;&nbsp;&nbsp;瑶池开宴后，问甚处、赋蟠桃。有砌底芝兰，涧边苹藻，淑德方高。闺中秀、林下气，是寻常空委蓬蒿。相映鱼轩黄绶，行膺鸾锦金罗。
</font><p></p>
&nbsp;&nbsp;&nbsp;&nbsp;自惭半子误恩多。所祝意如何。愿台星旁映，寿星齐照，乐自陶陶。芝田阆风何在，但从今、岁岁此高歌。敬上一卮为寿，神仙九酝香醪。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（贺新冠）</font></span></font></font></p>
<ul>
&nbsp;&nbsp;&nbsp;&nbsp;髡彼两髦，末几见兮，突而弁兮。记昔年犀玉，奇资秀质，今朝簪佩，丰颊修眉。满面春风，一团和气，发露胸中书与诗。人都羡，是君家驹子，天上麟儿。
</font><p></p>
&nbsp;&nbsp;&nbsp;&nbsp;画堂人物熙熙。会簪履雍容举庆宜。看筮日礼宾，陈钟列俎，三加致祝，一献成仪。绿鬓貂蝉，朱颜豸角，早有君臣庆会期。荣冠带，看绶悬若若，印佩累累。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（括坡诗）</font></span></font></font></p>
<ul>
&nbsp;&nbsp;&nbsp;&nbsp;秋色在潇洒，佳气夜充闾。人传好语，君家门左正垂弧。毕万从来有后，释氏果然抱送，丹穴凤生雏。未作汤饼客，先写弄獐书。
</font><p></p>
&nbsp;&nbsp;&nbsp;&nbsp;参军妇，贤相敌，古来无。钟奇毓秀，应是积善庆之余。想见珠庭玉角，表表出群英物，我已预知渠。他日容相顾，啼看定何如。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（庆舍第生子）</font></span></font></font></p>
<ul>
&nbsp;&nbsp;&nbsp;&nbsp;自古人言，庆在子孙，端有由来。看长庚孕李，昴星佐汉，福从人召，瑞自天开。曾忆当年，用翁熊梦，岂在区区春祀D63C。只凭个、仁心积累，厚德栽培。
</font><p></p>
&nbsp;&nbsp;&nbsp;&nbsp;天工信巧安排。试说与君当一笑哉。记年时此际，嗷嗷万口，俾之粒食，活及婴孩。岁始星周，事还好在，故遣麒麟出此胎。何须问，是兴宗必矣，业广基恢。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿许宰二月初一）</font></span></font></font></p>
<ul>
&nbsp;&nbsp;&nbsp;&nbsp;三百篇诗，三十六篇，以祈寿言。惟上天所佑，锡之君子，中心岂弟，盖有仁存。允矣我公，韦平世胄，学问于兹有本原。临民处，看精神秋彻，气宇春温。
</font><p></p>
&nbsp;&nbsp;&nbsp;&nbsp;由来淑景中分。第一日桑弧挂左门。是赋受不凡，仁而宜寿，笑渠谄子，徒费辞繁。命匪在天，算非由数，我只把公心地论。从今去，管及登槐棘，福仿乾坤。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（八月初四）</font></span></font></font></p>
<ul>
&nbsp;&nbsp;&nbsp;&nbsp;西风吹昨梦，直飞上、广寒宫。见绛节霓旌。常娥延伫，玉立双童。殷勤桂枝分付，却为言、当日有仙翁。谪堕人间几载，只今恰挂桑蓬。
</font><p></p>
&nbsp;&nbsp;&nbsp;&nbsp;佳音未返碧楼空。青鸟耗难参通。闻洞府已成，南州占断，皓月光风。前期十日佳席，倩一言、为写此清衷。三岛十洲佳致，奈何携近尘笼。
</font><p></p>
</ul><p></p>
<p align="center"><font face="黑体" size="3" color="#000080">水调歌</font><span><font size="2" color="#FF00FF">（题角谷苏希</font></span></font></font></p>
<ul>
&nbsp;&nbsp;&nbsp;&nbsp;养气兼养勇，岂不丈夫哉。何人刚欲斗力，谩向此间来。莫论施身文绣，看取兼人胆谅，胸次尽嵬嵬。独步登坛后，诸子尽舆台。笑渠侬，身贲育，伎婴孩。虚娇自恃，未识金德木鸡才。始也旁观退听，少则直前交臂，智与力俱摧。世有赏音者，为唱凯歌回。
</font><p></p>
</ul><p></p>
<p align="center"><font face="黑体" size="3" color="#000080">水调歌</font><span><font size="2" color="#FF00FF">（题弩社头筹簇）</font></span></font></font></p>
<ul>
&nbsp;&nbsp;&nbsp;&nbsp;都尉部千弩，旧事汉材官。连拳一臂三石，夜半破阴山。曾使中有扪足，造次摧坚挫锐，分白辱宠涓。省括一机耳，人未识黄间。
</font><p></p>
&nbsp;&nbsp;&nbsp;&nbsp;锦为标，虽有戏，技为难。疾飞两箭，兄弟齐夺姓名还。虎帐有筹第一，龙榜预占双捷，底事足荣观。未数蹶张辈，容易立朝端。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
