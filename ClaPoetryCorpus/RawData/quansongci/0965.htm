<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李&nbsp;演</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（太湖）</font></span></font></font></p>
<ul>
&nbsp;&nbsp;&nbsp;&nbsp;又西风、四桥疏柳，惊蝉相对秋语。琼荷万笠花云重，袅袅红衣如舞。鸿北去。渺岸芷汀芳，几点斜阳字。吴亭旧树。又紧我扁舟，渔乡钓里，秋色淡归鹭。长干路。草莽疏烟堤断墅。商歌如写羁旅。丹溪翠岫登临事，苔屐尚粘苍士。鸥且住。怕月冷吟魂，婉冉空江暮。明灯暗浦。更短笛衔风，长云弄晚，天际画秋句。
</font><p></p>
</ul><p></p>
<p align="center"><font face="黑体" size="3" color="#000080">声声慢</font></font></font></p>
<ul>
&nbsp;&nbsp;&nbsp;&nbsp;轻鞯绣谷。柔屐烟堤，六年遗赏新续。小舫重来，惟有寒沙鸥熟。徘徊旧情易冷，但溶溶、翠波如e。愁望远，甚云销月老，暮山自绿。
</font><p></p>
&nbsp;&nbsp;&nbsp;&nbsp;剐θ松悲乐，且听我尊前，渔歌樵曲。旧阁尘对，长得树阴如屋。凄凉五桥归路，载寒秀、一枝疏玉。翠袖薄，晚无言、寄倚修竹。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（题小扇）</font></span></font></font></p>
<ul>
&nbsp;&nbsp;&nbsp;&nbsp;双鸳初放步云轻。香帘蒸未晴。杏FF暗泪结红冰。留春蝴蝶情。
</font><p></p>
&nbsp;&nbsp;&nbsp;&nbsp;寒薄薄，日阴阴。锦鸠花底鸣。春怀一似草无凭。东风吹又生。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（夜宴燕子楼）</font></span></font></font></p>
<ul>
&nbsp;&nbsp;&nbsp;&nbsp;芳水戏桃英。小滴燕支浸绿云。待觅琼觚藏彩信，流春。不似题戏易得沈。
</font><p></p>
&nbsp;&nbsp;&nbsp;&nbsp;天上许飞琼。吹下蓉笙玉尘。可惜素鸾留不得，更深，误剪灯花断了心。
</font><p></p>
</ul><p></p>
<p align="center"><font face="黑体" size="3" color="#000080">八六子</font><span><font size="2" color="#FF00FF">（次o房韵）</font></span></font></font></p>
<ul>
&nbsp;&nbsp;&nbsp;&nbsp;乍鸥边、一番腴绿，流戏又怨苹花。看晚吹、约晴归路，夕阳分落渔家。轻云半遮。萦情芳草无涯。还报舞香一曲，玉瓢几许春华。正细柳青烟，旧时芳陌，小桃朱户，去年人面，谁知此日重来紧马，东风淡墨欹鸦。黯窗纱。人归绿阴自斜。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（次o房韵）</font></span></font></font></p>
<ul>
&nbsp;&nbsp;&nbsp;&nbsp;采芳苹，萦去橹。归步翠微雨。柳色如波，萦恨满烟浦。东君若是多情，未应花老，心已在、绿成阴处。
</font><p></p>
&nbsp;&nbsp;&nbsp;&nbsp;困无语。柔被褰损梨云，间修牡丹谱。妒粉争香，双燕为谁舞。年年红紫如尘，五桥流水，知送了、几番愁去。
</font><p></p>
</ul><p></p>
<p align="center"><font face="黑体" size="3" color="#000080">贺新凉</font><span><font size="2" color="#FF00FF">（多景楼落成）</font></span></font></font></p>
<ul>
&nbsp;&nbsp;&nbsp;&nbsp;笛叫东风起。弄尊前、杨花小扇，燕毛初紫。万点准峰孤角外，惊下斜阳似绮。又婉娩、一番春意。歌舞相缪愁自猛，卷长波、一洗空人世。间热我，醉时耳。
</font><p></p>
&nbsp;&nbsp;&nbsp;&nbsp;绿芜冷叶瓜州市。最怜予、洞箫声尽，阑干独倚。落落东南墙一角，谁护山河万里。问人在、玉关归未。老矣青山灯火客，抚佳期、漫洒新亭泪。歌哽咽，事如水。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
