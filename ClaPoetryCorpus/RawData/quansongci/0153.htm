<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;洪咨夔</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿俞紫薇）</font></span></font></font></p>
<ul>
&nbsp;&nbsp;&nbsp;&nbsp;诗不云乎，蒹葭苍苍，白露为霜。看高山乔木，青云老干，英华滋液，亦敛而藏。匠石操斤游林下，便一举采之充栋梁。须知道，是天将大任，翕处还张。
</font><p></p>
&nbsp;&nbsp;&nbsp;&nbsp;薇郎玉佩丁当。问何事午桥花竹庄。又星回岁换，腊残春浅，锦熏笼紫，栗玉杯黄。唤起东风，吹醒宿酒，把甲子从头重数将。明朝去，趁传柑宴近，满袖天香。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次黄宰韵）</font></span></font></font></p>
<ul>
&nbsp;&nbsp;&nbsp;&nbsp;归去来兮，杜宇声声，道不如归。正新烟百五，雨留酒病，落红一尺，风妒花期。睡起绿窗，销残香篆，手板＿颐还倒持。无人解，自追游仙梦，作送春诗。
</font><p></p>
&nbsp;&nbsp;&nbsp;&nbsp;风流不似年时。把别墅江山供弈棋。空一川芳草，半池晴絮，歌翻长恨，赋续怀离。桃叶渡头，沈香亭北，往事悠悠难重思。徘徊处，看鸣鸠唤妇，乳燕将儿。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿淮东制置）</font></span></font></font></p>
<ul>
&nbsp;&nbsp;&nbsp;&nbsp;饮马咸池，总辔昆仑，横骛九州。庆中兴机会，天生山甫，非常事业，天授留侯。左搏龙蛇，右驯虎兕，万里中原谈笑收。功名早，便貂蝉猎猎，飞出兜牟。
</font><p></p>
&nbsp;&nbsp;&nbsp;&nbsp;新氓无限欢讴。尽卖剑卖刀归买牛。正麦摇熏吹，黄迷断垄，秧涵朝雨，绿遍平畴。眼底太平，不图再见，罗拜焚香青海头。从今去，愿君王万岁，元帅千秋。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（用周潜夫韵）</font></span></font></font></p>
<ul>
&nbsp;&nbsp;&nbsp;&nbsp;秋气悲哉，薄寒中人，皇皇何之。更黄花吹雨，苍苔滑屐，栏空斗鸭，床老支龟。静里跫音，明边眉睫，蹴踏星河天脱革几。清谈久，顿两忘妍丑，嫫姆西施。
</font><p></p>
&nbsp;&nbsp;&nbsp;&nbsp;濂溪家住江湄。爱出水芙蓉清绝姿。好光风霁月，一团和气，尸居龙见，神动天随。著察工夫，诚存体段，个里语言文字非。君家事，莫空将太极。散打图碑。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（和杨帅芍）</font></span></font></font></p>
<ul>
&nbsp;&nbsp;&nbsp;&nbsp;锦幄醉荼＿。狻猊暖、银蒜压烟霏。正韩范安边，欧苏领客，红芳庭院，绿荫窗扉。著句挽春春肯住，更判羽觞挥。金系花腰，玉匀人面，娇慵无力，娅姹相依。
</font><p></p>
&nbsp;&nbsp;&nbsp;&nbsp;繁华都能几，青油幕、好与遮护晴晖。寄语东君，莫教一片轻飞。向温馨深处，留欢卜夜，月移花影，露湃艘隆Ｖ豢置鞒西垣，有诏催归。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寿成都孙宰）</font></span></font></font></p>
<ul>
&nbsp;&nbsp;&nbsp;&nbsp;露洗秋光透。指岷峨、无边峭碧，与君为寿。万里同随琴鹤到，只愿人情长久。尽头白、眼青如旧。从臾功名三尺剑，倚函关、风雨蛟龙吼。谈笑取，印如斗。
</font><p></p>
&nbsp;&nbsp;&nbsp;&nbsp;从今尽展眉峰皱。看诸郎、翩翩黄甲，班班蓝绶。一族孙枝扶膝下，翠竹碧梧争秀。便嘉庆、图中都有。花影婆娑清昼永，护新凉、更著丝簧手。欢未尽，剩添酒。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寿程于潜）</font></span></font></font></p>
<ul>
&nbsp;&nbsp;&nbsp;&nbsp;风软帘花约。玉壶天、芙蕖欲盖，＿＿初槊。宿霭收阴晴色定，一点星明碧落。光拍满、浮＿＿＿。银栉铁冠风物古，更秧青、麦熟蚕登箔。欢取酒，为君酌。
</font><p></p>
&nbsp;&nbsp;&nbsp;&nbsp;华堂衮绣今如昨。长官清、水晶灯照，珊瑚钩琢。富贵功名知有样，晨起一声檐鹊。便好趁、六更宫钥。龙尾朝回长燕喜，宝香深、醉引莱衣著。吹紫凤，舞黄鹤。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（咏梅用甄龙友韵）</font></span></font></font></p>
<ul>
&nbsp;&nbsp;&nbsp;&nbsp;放了孤山鹤。向西湖、问讯水边，嫩寒篱落。试粉盈盈微见面，一点芳心先著。正日暮、烟轻云薄。欲搅清香和月咽，倩冯夷、为洗黄金杓。花向我，劝多酌。
</font><p></p>
&nbsp;&nbsp;&nbsp;&nbsp;单于吹彻今成昨。未甘渠、琢玉为堂，把春留却。倚遍黄昏栏十二，知被儿曹先觉。更笑杀、卢仝赤脚。但得东风先手在，管绿阴、好践青青约。方寸事，两眉角。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;谁识昂昂鹤。且随缘、剩水残山，东村西落。世事几番新局面，看底却高三著。况转首、西山日薄。雪意压檐梅索笑，任柄长、柄短邻家杓。＿小瓮，动孤酌。
</font><p></p>
&nbsp;&nbsp;&nbsp;&nbsp;见花忆得年时昨。正微醺、独步黄昏，被花迷却。冷月吹香春弄影，么凤梢头先觉。恍梦断、罗浮山脚。欲寄心期无驿使，想凌寒、不奈腰肢约。空凭暖，画栏角。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（老人庆七十）</font></span></font></font></p>
<ul>
&nbsp;&nbsp;&nbsp;&nbsp;南极仙翁，占太微元盖，洞府为家。身骑若木倒景，手弄青霞。芙蓉飞旆。映一川、新绿平沙。好与问，东风结子，几回开遍桃花。
</font><p></p>
&nbsp;&nbsp;&nbsp;&nbsp;况是初元玉历，更循环数起，希有年华。长把清明夜气，养就丹砂。麻姑送酒，安期生、遗枣如瓜。欢醉后，呼儿烹试，头纲小凤团茶。
</font><p></p>
</ul><p></p>
<p align="center"><font face="黑体" size="3" color="#000080">夏初临</font></font></font></p>
<ul>
&nbsp;&nbsp;&nbsp;&nbsp;铁瓮栽荷，铜彝种菊，胆瓶萱草榴花。庭户深沈，画图低映窗纱。数枝奇石谷牙。染宣和、瑞露明霞。于菟长啸，风林未鸣，霜草先斜。
</font><p></p>
&nbsp;&nbsp;&nbsp;&nbsp;雪丝香里，冰粉光中，兴来进酒，睡起分茶。轻雷急雨，银篁迸插檐牙。凉入琵琶。枕帏开、又送蟾华。问生涯。山林朝市，取次人家。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;送雨迎晴，花事过、一庭芳草。帘影动、归来双燕，似悲还笑。笑我不知人意变，悲人空为韶华老。满天涯、都是别离愁，无人扫。
</font><p></p>
&nbsp;&nbsp;&nbsp;&nbsp;海棠晚，荼＿早。飞絮急，青梅小。把风流＿藉，向谁倾倒。秋水盈盈魂梦远，春云漠漠音期悄。最关情、鹎＿一声催，窗纱晓。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（老人游东山，追和俞贰卿词，谨用韵）</font></span></font></font></p>
<ul>
&nbsp;&nbsp;&nbsp;&nbsp;把酒西风，浑莫问、主宾谁恶。千古事、几□遇合，几人流落。肝胆轮镤椴承。精神浩荡蓬莱薄。望拒霜、红处是东山，长如昨。
</font><p></p>
&nbsp;&nbsp;&nbsp;&nbsp;苍苔迹，何曾削。黄叶梦，何难觉。等春云出岫，秋波归壑。老子婆娑风度远，佳人缥缈腰肢约。况登高、节过又登高，须多酌。//闰九月
</font><p></p>
</ul><p></p>
<p align="center"><font face="黑体" size="3" color="#000080">天香</font><span><font size="2" color="#FF00FF">（寿朱尚书）</font></span></font></font></p>
<ul>
&nbsp;&nbsp;&nbsp;&nbsp;云母屏开，博山炉熨，人间南极星现。酥篆千秋，灯图百子，酒浪花光照面。堂深戏彩，任父老、儿童争劝。耆艾相将潞国，精明恰如清献。
</font><p></p>
&nbsp;&nbsp;&nbsp;&nbsp;春风飘香合殿。仗云齐、漏迟宫箭。正好簪荷入侍，帕柑传宴。日月华虫茜绚。便与试、胸中五纹线。寿域长开，洪钧长转。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送曹侍郎归永嘉）</font></span></font></font></p>
<ul>
&nbsp;&nbsp;&nbsp;&nbsp;四海止斋老，百世水心翁。都将不尽事业，付与道俱东。气脉中庸大学，体统采薇天保，几疏柘袍红，千仞倚寥碧，一点驾归鸿。
</font><p></p>
&nbsp;&nbsp;&nbsp;&nbsp;扈江蓠，贯薜荔，制芙蓉。午桥绿野深处，心与境俱融。搏控乾坤龙马，簸弄坎离日月，苍鬓映方瞳。只恐又催诏，飞度橘花风。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（中夏望前一夕步月）</font></span></font></font></p>
<ul>
&nbsp;&nbsp;&nbsp;&nbsp;如此好明月，梅里自来无。炎云溽雾收尽，宇宙一冰壶。浅濑乍分随合，清影欲连还断，暄玉浮图。风物庾楼似，秋思欠菰蒲。
</font><p></p>
&nbsp;&nbsp;&nbsp;&nbsp;醉魂醒，尘骨换，我非吾。琼箫紫凤何许，风露足清都。君看流光多处，缥缈踩肆，白与藕花俱。只恐娥妒，凉透粟生肤。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（老人用僧仲殊韵咏荷花横披，谨和）</font></span></font></font></p>
<ul>
&nbsp;&nbsp;&nbsp;&nbsp;香山老矣，正商量不下，去留蛮素。独立踌躇肠欲断，一段若耶溪女。水底新妆，空中香袖，斜日疏风浦。向人欲语，垂杨清荫多处。
</font><p></p>
&nbsp;&nbsp;&nbsp;&nbsp;便好花里唤船，碧筒白酒，微吸荷心苦。佳月一钩天四碧，隐约明波横注。雪藕逢丝，擘莲见薏，枕簟凉如雨。一双宿鹭，伴人永夜翘伫。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（敬借老人灯韵为寿）</font></span></font></font></p>
<ul>
&nbsp;&nbsp;&nbsp;&nbsp;光风霁月，信行窝到处，人间天上。一笑唤回新造化，满眼翠舒红放。脑后功名，脚跟富贵，梦断春旗仗。辐巾萧散，任他虮虱龙象。
</font><p></p>
&nbsp;&nbsp;&nbsp;&nbsp;正是杨柳初眠，海棠半睡，锦绣天开障。鹤骨松筋年望八，得醉不妨澜浪。节过烧灯，时催修禊，迎面韶华荡。宗文扶著，问翁马首何向。
</font><p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（次黄宰夜闻桂香）</font></span></font></font></p>
<ul>
&nbsp;&nbsp;&nbsp;&nbsp;眼生花，灯缀粟。人在黄金列屋。金缕细，道冠明。胆瓶凉意生。
</font><p></p>
&nbsp;&nbsp;&nbsp;&nbsp;缓歌弦，停酒小４得香风吹下。斜月转，断云回。风流不让梅。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（次曹提管春行）</font></span></font></font></p>
<ul>
&nbsp;&nbsp;&nbsp;&nbsp;二十四番风，才见一番花鸟。已是有人春瘦，正远山横峭。
</font><p></p>
&nbsp;&nbsp;&nbsp;&nbsp;踏青底用十分晴，半阴晴方好。深院日长睡起，又海棠开了。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（送同官满归）</font></span></font></font></p>
<ul>
&nbsp;&nbsp;&nbsp;&nbsp;荷花香里藕丝风。人在水晶宫。天上桥成喜鹊，云边帆认归鸿。
</font><p></p>
&nbsp;&nbsp;&nbsp;&nbsp;去天尺五城南杜，趣对柘袍红。若问安边长策，莫须浪说和戎。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（次杨仲禹韵）</font></span></font></font></p>
<ul>
&nbsp;&nbsp;&nbsp;&nbsp;翠盆红药护觥筹。风物似扬州。春事一声杜宇，人生能几狐裘。
</font><p></p>
&nbsp;&nbsp;&nbsp;&nbsp;有山可买，有书可读，不愿封留。一任东风辇路，群公苍佩鸣＿。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（寿章君举）</font></span></font></font></p>
<ul>
&nbsp;&nbsp;&nbsp;&nbsp;滂葩七十二滩春。钟瑞石麒麟。流水行云才思，光风霁月精神。
</font><p></p>
&nbsp;&nbsp;&nbsp;&nbsp;金蕉进酒，斑衣起舞，喜气津津。群玉峰头环，紫薇花底丝纶。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（次张伯修韵）</font></span></font></font></p>
<ul>
&nbsp;&nbsp;&nbsp;&nbsp;花事无多，笙歌绾取东风住。玉彝雕俎，楼外更筹屡。
</font><p></p>
&nbsp;&nbsp;&nbsp;&nbsp;醉唤骊驹，催上天梯去。君知否。半边铜虎。邓艾经行路。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（寿章叔厚）</font></span></font></font></p>
<ul>
&nbsp;&nbsp;&nbsp;&nbsp;庭下宜男萱草，墙头结子榴花。非烟非雾富平家。人物风流如画。
</font><p></p>
&nbsp;&nbsp;&nbsp;&nbsp;宝月曾修玉斧，银河欲泛仙槎。美人睡起绿云斜。一笑扶将寿小
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（寿子有）</font></span></font></font></p>
<ul>
&nbsp;&nbsp;&nbsp;&nbsp;苍鹤飞来水竹幽。初弦凉月一帘秋。木犀花底试新＿。
</font><p></p>
&nbsp;&nbsp;&nbsp;&nbsp;凤＿砚供无尽藏，龙飞榜占最高头。慈闱洗眼看封侯。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（用吴叔永韵）</font></span></font></font></p>
<ul>
&nbsp;&nbsp;&nbsp;&nbsp;细雨斜风寂寞秋。黄花压鬓替人羞。归舟云树负箜篌。
</font><p></p>
&nbsp;&nbsp;&nbsp;&nbsp;燕子楼寒迷楚梦，凤皇池暖惬秦讴。暮云凝碧可禁愁。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（寿蔡子及）</font></span></font></font></p>
<ul>
&nbsp;&nbsp;&nbsp;&nbsp;小雨轻霜作嫩寒。蜡梅开尽菊花干。清香收拾贮诗肝。
</font><p></p>
&nbsp;&nbsp;&nbsp;&nbsp;文武两魁前样在，功名四谏后来看。麻姑进酒斗阑干。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;六曲屏山似去年。雪花欺得怕寒肩。小窗和月照无眠。
</font><p></p>
&nbsp;&nbsp;&nbsp;&nbsp;笔点轻澌心欲折，烛摇斜吹泪空煎。伴人梅影更堪怜。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和子有韵）</font></span></font></font></p>
<ul>
&nbsp;&nbsp;&nbsp;&nbsp;翠翘花艾年时昨。斗新五采同心索。含笑祝千秋。长眉如莫愁。
</font><p></p>
&nbsp;&nbsp;&nbsp;&nbsp;流光旋磨蚁。换调重拈起。深院竹和丝。皱红裁舞衣。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（为老人寿）</font></span></font></font></p>
<ul>
&nbsp;&nbsp;&nbsp;&nbsp;天理从来屈有信。东风到处物皆春。门前骢马权奇种，台上慈乌反哺心。
</font><p></p>
&nbsp;&nbsp;&nbsp;&nbsp;花岛屐，柳湖尊。好将长健傲长贫。诸孙认取翁翁意，插架诗书不负人。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;画斛黄花寒更好。人爱花繁，却被花催老。旧恨新愁谁酝造。带围暗减知多少。
</font><p></p>
&nbsp;&nbsp;&nbsp;&nbsp;开眼万般浑是恼。只仗微醺，假寐宽怀抱。隔屋愁眉春思早。数声啼破池塘草。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;万紫千红鬓上粉，聚成一撮精神。宣和宫样太清真。韶风摇斗帐，芳露湿纶巾。
</font><p></p>
&nbsp;&nbsp;&nbsp;&nbsp;消得流莺花底滑，一声惊起梁尘。扶将芍药牡丹春。光浮金盏面，香到玉池津。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;风雨过芳晨。多少愁红恨紫尘。两点眉尖凝远碧，纷纷。又被杨花误一春。
</font><p></p>
&nbsp;&nbsp;&nbsp;&nbsp;金凤压娇云。睡起纱窗背欠伸。心事欲言言不尽，沈沈。乳燕雏莺触拨人。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;平沙芳草渡头村。绿遍去年痕。游丝下上，流莺来往，无限销魂。
</font><p></p>
&nbsp;&nbsp;&nbsp;&nbsp;绮窗深静人归晚，金鸭水沈温。海棠影下，子规声里，立尽黄昏。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（寿钱德成）</font></span></font></font></p>
<ul>
&nbsp;&nbsp;&nbsp;&nbsp;花光灯影浸帘栊。蓬岛现仙翁。瑶裾织翠，诗瞳点碧，酒脸潮红。
</font><p></p>
&nbsp;&nbsp;&nbsp;&nbsp;窦郎阴德知多少，万卷奏新功。前庭梧竹，后园桃李，无限春风。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（德清舟中和老人韵）</font></span></font></font></p>
<ul>
&nbsp;&nbsp;&nbsp;&nbsp;霜月冷婷婷。夹岸芦花雪点成。短艇水晶宫里系，闲情。谁道芙蓉更有城。
</font><p></p>
&nbsp;&nbsp;&nbsp;&nbsp;阿鹊数归程。人倚低窗小画屏。莫恨年华飞上鬓，堪凭。一度春风一度莺。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（为老人寿）</font></span></font></font></p>
<ul>
&nbsp;&nbsp;&nbsp;&nbsp;脸长红，眉半白，老鹤饱风露。岁换星移，禄运又交午。须知命带将来，福推不去，稳做个、荣华彭祖。
</font><p></p>
&nbsp;&nbsp;&nbsp;&nbsp;记初度。谢他紫燕黄鹂，争先送好语。春满湖山，历历旧游处。管教柳外行厨，花边步＿，长占断、好晴奇雨。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（寿梦祥）</font></span></font></font></p>
<ul>
&nbsp;&nbsp;&nbsp;&nbsp;春正美。满眼万红千紫。收拾群香归瓮蚁。长年花信里。
</font><p></p>
&nbsp;&nbsp;&nbsp;&nbsp;深院帘栊如水。双燕呢喃芳垒。唾碧轻衫人送喜。梅梢新结子。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;开笑口。又是茱萸重九。好水佳山长似旧。健如黄犊走。
</font><p></p>
&nbsp;&nbsp;&nbsp;&nbsp;菊蕊峥峥如豆。风雨轻寒初透。檐外鹊声谁送酒。莫闲金碗手。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;簸弄柳梢春，呼吸花心露。倦粉娇黄扇底风，尽向眉心度。
</font><p></p>
&nbsp;&nbsp;&nbsp;&nbsp;唤醒海棠红，约住樱桃素。上到瑶台最上层，共跨青鸾去。//后句梦中得。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;芍药打团红，萱草成窝绿。帘卷疏风燕子归，依旧卢仝屋。
</font><p></p>
&nbsp;&nbsp;&nbsp;&nbsp;贫放L生疏，闲到青奴熟。扫地焚香伴老仙，人胜连环玉。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（老人生日）</font></span></font></font></p>
<ul>
&nbsp;&nbsp;&nbsp;&nbsp;野服纶巾。白须红颊，无限阳春。二满三平，粗衣淡饭，钟鼎山林。
</font><p></p>
&nbsp;&nbsp;&nbsp;&nbsp;尊前喜气轮铮道蚕麦、今朝甲申。天放新晴，人占一饱，老子宽心。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
