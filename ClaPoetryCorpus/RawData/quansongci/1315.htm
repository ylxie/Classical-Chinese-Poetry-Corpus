<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;止禅师</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（离念）</font></span></font></font></p>
<ul>
&nbsp;&nbsp;&nbsp;&nbsp;书是玉关来，泪向松江随。梅自飘香柳自青，嘹唳征鸿过。
</font><p></p>
&nbsp;&nbsp;&nbsp;&nbsp;沙漠暗尘飞，嵩岳愁云锁。淮上千营夜枕戈，此恨凭谁破。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（卖花人）</font></span></font></font></p>
<ul>
&nbsp;&nbsp;&nbsp;&nbsp;担子挑春虽小。白白红红都好。卖过巷东家。巷西家。
</font><p></p>
&nbsp;&nbsp;&nbsp;&nbsp;帘外一声声叫。帘里鸦鬟入报。问道买梅花。买桃花。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（归杭）</font></span></font></font></p>
<ul>
&nbsp;&nbsp;&nbsp;&nbsp;当年不信江湖老，如今岁华惊晚。路改家迷，花空荫落，谁识重来刘阮。殊乡顿远。甚犹带羁怀，雁凄蛩怨。梦里忘归，乱浦烟浪片帆转。
</font><p></p>
&nbsp;&nbsp;&nbsp;&nbsp;闭门休叹故苑。杖藜游冶处，萧艾都遍。雨色云西，晴光水北，一洗悠然心眼。行行渐懒。快料理幽寻，酒瓢诗卷。赖有湖边，踢时鸥数点。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（晓行西湖边）</font></span></font></font></p>
<ul>
&nbsp;&nbsp;&nbsp;&nbsp;霜花铺岸浓如雪。田间水浅冰初结。林密乱鸦啼。山深雁过稀。
</font><p></p>
&nbsp;&nbsp;&nbsp;&nbsp;风恬湖似镜。冷浸楼台影。梅不怕隆寒，疏葩正耐看。
</font><p></p>
</ul><p></p>
<p align="center"><font face="黑体" size="3" color="#000080">尾犯</font></font></font></p>
<ul>
&nbsp;&nbsp;&nbsp;&nbsp;因有感於孤山，为赋此调\\
</font><p></p>
&nbsp;&nbsp;&nbsp;&nbsp;一白受春知。独爱老来，疏瘦偏宜。古月黄昏，许松竹相依。晕藓枯搓半折，影浮波、渴龙倒窥。岁华凋谢，水边篱落，雪后忽横枝。
</font><p></p>
&nbsp;&nbsp;&nbsp;&nbsp;百花头上立，且休问、向北开迟。老了何郎，不成便无诗。惟只有、西州倦客，怕说著、西湖旧时。难忘处，放鹤山空人未归。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（为自得齐赋）</font></span></font></font></p>
<ul>
&nbsp;&nbsp;&nbsp;&nbsp;水空流，心不竞，门掩柳阴早。芸暖书芗，声压四檐悄。断尘飞远清风，人间醒醉，任蝶梦、何时分晓。
</font><p></p>
&nbsp;&nbsp;&nbsp;&nbsp;古音少。素琴久已无弦，俗子未知道。听雨看云，依旧静中好。但教春气融融，一般意思，小窗外、不除芳草。
</font><p></p>
</ul><p></p>
<p align="center"><font face="黑体" size="3" color="#000080">华胥引</font><span><font size="2" color="#FF00FF">（赋松花）</font></span></font></font></p>
<ul>
&nbsp;&nbsp;&nbsp;&nbsp;碧浮春盖，黄点秋旗，细芳泛月。露委残钗，烟梳高髻曾戏折。几度宿寄山房，□L尘云屑。香入蜂须，蜜房风味应别。
</font><p></p>
&nbsp;&nbsp;&nbsp;&nbsp;N酒浮汤，爱霏霏、粉黄清绝。嫩苞新子，凭谁香歌五粒。只怕东风吹尽，长萧萧黄发。独鹤归来，满庭零乱金雪。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（题曾心传藏温日观墨蒲萄画卷）</font></span></font></font></p>
<ul>
&nbsp;&nbsp;&nbsp;&nbsp;相不劳、添竹引龙须，断梗忽传芳。记珠悬润碧，飘摇秋影，曾印禅窗。诗外片云落莫，错认是花光。无色空尘眼，雾老烟荒。
</font><p></p>
&nbsp;&nbsp;&nbsp;&nbsp;一翦静中生意，任前看冷淡，真味深长。有清风如许，吹断万红香。且休教夜深人见，怕误他、看月上银床。凝眸久，却愁卷去，难博西凉。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
