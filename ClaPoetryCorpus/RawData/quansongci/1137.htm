<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;胡翼龙</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">案清都</font></font></font></p>
<ul>
&nbsp;&nbsp;&nbsp;&nbsp;梦雨随春远。征衫薄、短篷犹逗寒浅。裁芳付叶，书愁沁壁，水窗竹院。别来被篝梅润，暗麈积、旧题纨扇。许多时，间了阑干，放得藓痕青满。谁念。杜若还生，苹花又绿，不堪重□。山程水记，茶经砚谱，共谁间展。湖山旧会游偏。不怪得、近番心懒。恰今朝、水落洲平，江上楚帆风转。
</font><p></p>
</ul><p></p>
<p align="center"><font face="黑体" size="3" color="#000080">徵招</font></font></font></p>
<ul>
&nbsp;&nbsp;&nbsp;&nbsp;苹花又绿江南岸，宾鸿带将寒去。几许落梅愁，渺暗香何处。一春长是雨。剩费却、翠篝沈炷。冷隔帘旌，润销窗纸，有人吟苦。燕垒渍芹香，画堂永、关心去年情绪。愁压曲屏深，更小山无数。溅裙前事误。□□□、□□□□。□朱阑，不了销凝，移损秦筝柱。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font></font></font></p>
<ul>
&nbsp;&nbsp;&nbsp;&nbsp;甚年年、心事占秋多，芳洲乱芜生。正小山已桂，东篱又菊，秋为人清。肠断洞庭叶下，倚西风、谁可寄芳蘅。袅袅愁予处，欲醉还醒。
</font><p></p>
&nbsp;&nbsp;&nbsp;&nbsp;为问素娥饮否，自谪仙去后，知与谁明。耿盈盈如此，分影落瑶觥。步高台、夜深人静，有飞仙、同跨海山鲸。归来也，远游歌罢，失却秋声。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;半栏花雨。是夜来凭处。梦过溪桥逢柳住。乱莺声残酒醒，正是关情，山枕上、吟就回纹锦句。
</font><p></p>
&nbsp;&nbsp;&nbsp;&nbsp;归鸿应别浦。绿涨弥茫，早近湖阴唤船路。览芳菲，歌窈窕，独立落根，剩一掬、间情凄楚。欲待折、微馨寄相思，又生怕相思，带将春去。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;秋彻檐花，吟苦砚海，日长多费茶烟，怀芳心苦，持此过年年。雨外飞红何许，应流到、采绿洲边。销凝处，别离情绪，正是海棠天。
</font><p></p>
&nbsp;&nbsp;&nbsp;&nbsp;吹花题叶事，如今梦里，记得依然。料归来、莺居春后，燕占人先。谁念文园倦客，琴空在、懒向人弹。愁何极，楚天老月，偏是到窗前。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;六曲银屏梦隔云。半分莺影匣生尘。别来可是春愁觉，试著轻衫不贴身。
</font><p></p>
&nbsp;&nbsp;&nbsp;&nbsp;风月夜，短长亭。也须闻得子规声。归时莫看花梢上，但看芳洲绿浅深。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;晓莺声脆雨花乾。倦枕梦初残。衣渍香留，窗深纸暗，把镜近檐看。断云压损溪桥柳，花迳雪阑斑。深倚屏根，间敲诗字，酒醒倍春寒。
</font><p></p>
</ul><p></p>
<p align="center"><font face="黑体" size="3" color="#000080">霓裳中序第一</font></font></font></p>
<ul>
&nbsp;&nbsp;&nbsp;&nbsp;江郊雨正歇。燕子飞来人忆别。未了残梅怨结。渺野色波光，春与天接。相思辽阔。怕柳风、吹老吟发。关情处，满汀芳草，遮莫是_。
</font><p></p>
&nbsp;&nbsp;&nbsp;&nbsp;时节。一饷愁绝。谩料理、新翻几阕。山尊堪共谁设。梦到断桥，飞絮仍雪。岁华休省阅。早霍地、小园花发。已办著、海棠开后，独立半廊月。
</font><p></p>
</ul><p></p>
<p align="center"><font face="黑体" size="3" color="#000080">夜飞鹊</font></font></font></p>
<ul>
&nbsp;&nbsp;&nbsp;&nbsp;星桥度情处，地久天长。尘世无此忽忙。纤云淡荡凉蟾小，家家瓜果钱唐。愁人独无那，欢紫箫易断，青罢难将。返魂何在，漫空留、荀令余香。
</font><p></p>
&nbsp;&nbsp;&nbsp;&nbsp;忍记穿针儿女，篝尘想都暗，垒损衣裳。谁念才情未灭，老来何逊，少日虑郎。柳风荷露，黯销凝、罗扇练囊。更银河曲曲，玉签点点，都是凑凉。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;水霁芹香燕觜，林深风暖莺吭。一春心事锦机傍。忘却寻芳模样。
</font><p></p>
&nbsp;&nbsp;&nbsp;&nbsp;柳絮池塘书午，梨花院落昏黄。阑干曲曲是回肠。倚到西厢月上。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;合数冰莲，注情金叶。臂痕犹记嗔时迹。小楼几个月黄昏，荷香柳影都知得。问字灯深，学书窗黑。衣襟诗卷留残墨。想思不抵藕丝长，梦云断处吴山碧。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;山枕莺声晓，羽觞花片飞。昨朝犹道未成归。不记春衫襟上、旧题诗。
</font><p></p>
&nbsp;&nbsp;&nbsp;&nbsp;愁眼垂杨见，苦心红烛知。翻成怕见别离时。只寄一声将息、当相思。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（题甘楼）</font></span></font></font></p>
<ul>
&nbsp;&nbsp;&nbsp;&nbsp;南山钟。北山钟。一声钟声百念空。古今昏晓中。
</font><p></p>
&nbsp;&nbsp;&nbsp;&nbsp;望秋风。数秋风。等得秋来等过鸿。灯前书一封。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
