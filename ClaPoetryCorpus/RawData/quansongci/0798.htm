<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;卓&nbsp;田</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（三衢买舟）</font></span></font></font></p>
<ul>
&nbsp;&nbsp;&nbsp;&nbsp;奏赋谒金门，行尽云山无数。尚有江天一半，买扁舟东去。
</font><p></p>
&nbsp;&nbsp;&nbsp;&nbsp;波神眼底识英雄，阁住半空雨。唤起一帆风力，去青天尺五。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（送人赴上庠）</font></span></font></font></p>
<ul>
&nbsp;&nbsp;&nbsp;&nbsp;千里功名岐路。几纟两英雄草屦，八座与三台。个中来。
</font><p></p>
&nbsp;&nbsp;&nbsp;&nbsp;壮士寸心如铁。有泪不沾离别。剑未斩楼兰。莫空还。
</font><p></p>
</ul><p></p>
<p align="center"><font face="黑体" size="3" color="#000080">品令</font><span><font size="2" color="#FF00FF">（新秋）</font></span></font></font></p>
<ul>
&nbsp;&nbsp;&nbsp;&nbsp;立秋十日，早露出新凉面。斜风急雨，战退炎光一半。月上纱窗，疑是广寒宫殿。
</font><p></p>
&nbsp;&nbsp;&nbsp;&nbsp;无端宋玉，撩乱生悲怨。一年好处，都被秋光占断。你且思量，今夜怎生消遣。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（题苏小楼）</font></span></font></font></p>
<ul>
&nbsp;&nbsp;&nbsp;&nbsp;丈夫只手把吴钩。能断万人头。如何铁石，打作心肺，却为花柔。
</font><p></p>
&nbsp;&nbsp;&nbsp;&nbsp;尝观项籍并刘季，一怒世人愁。只因撞着，虞姬戚氏，豪杰都休。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（寿詹守生日在武夷设醮）</font></span></font></font></p>
<ul>
&nbsp;&nbsp;&nbsp;&nbsp;武夷山字，日使君衔上，新来带得。便觉闲中多胜事，满眼烟霞泉石。云卷尘劳，风生芒竹，去作山中客。晓坛朝罢，自然五福天锡。
</font><p></p>
&nbsp;&nbsp;&nbsp;&nbsp;当此孤天悬门，步虚声远，直透云霄碧。替却燕姬皓齿（此句缺一字），洗尽人间筝笛。九曲溪深，千岩壁峭，大寿应难匹。辑车有待，日边飞下消息。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（庆友人陈碧山）</font></span></font></font></p>
<ul>
&nbsp;&nbsp;&nbsp;&nbsp;才大文豪，朱有暗里，今须点头。奈兰宫一跌，槐黄时候。银袍逐浪，韦带随流。过尽鹤书，阅周鹗表，必竟都无名字留。空长恨，终不第，齿且先侯。
</font><p></p>
&nbsp;&nbsp;&nbsp;&nbsp;休愁。有路堪由。最喜徐卿百不忧。正椿松未老，芝兰竞秀，奇毛雏凤，U角犁牛。汉殿少年，新丰逆旅，岂肯卑微名位休。行将见，长沙召贾，御史除周。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（寿富者・三月十八）</font></span></font></font></p>
<ul>
&nbsp;&nbsp;&nbsp;&nbsp;柳暗千株，q翻三荚，当年神岳生申。画堂庆会，今日贺生辰。宝鸭檀烟薰馥，颂椒觞、X频斟。殷勤劝，歌喉宛转，恣乐醉红裙。
</font><p></p>
&nbsp;&nbsp;&nbsp;&nbsp;荣华兼富贵，如君素享，胜似簪缨。虽田彭倚顿，未足多称。好是钱流地上，仓箱积、赈济饥贫。多阴德，子孙昌盛，指日绿袍新。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
