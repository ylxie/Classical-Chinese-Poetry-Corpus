<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;杨泽民</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">瑞龙吟</font></font></font></p>
<ul>
&nbsp;&nbsp;&nbsp;&nbsp;城南路。凝望映竹摇风，酒旗标树。效原游子停车，问山崦里，人家甚处。
</font><p></p>
&nbsp;&nbsp;&nbsp;&nbsp;去还贮。徐见画桥流水，小窗低户。深沈绿满垂杨，芳阴娅姹，娇莺解语。
</font><p></p>
&nbsp;&nbsp;&nbsp;&nbsp;多谢佳人情厚，卷帘羞得，庭花飘舞。可谓望风知心，倾盖如故。犹香玉，休赋断肠句。堪怜处、生尘罗袜，凌波微步。底事匆匆去。为他紧绊，离情万绪。空有愁如缕。忆桃李春风，梧桐秋雨。又还过却，落花飘絮。
</font><p></p>
</ul><p></p>
<p align="center"><font face="黑体" size="3" color="#000080">琐窗寒</font></font></font></p>
<ul>
&nbsp;&nbsp;&nbsp;&nbsp;倦拂鸳衾，羞临鹊鉴，懒开窗户。韶华暗度，又过妒花风雨。掩熏炉、怕闻旧香，柳阴只有黄莺语。似向人、欲说离愁，因念未归行旅。
</font><p></p>
&nbsp;&nbsp;&nbsp;&nbsp;春暮。知何处。便不念芳年，正当三五。轻衫快马，去逐狂朋怪侣。便罗帷、香阁顿忘，枕边要语曾记否。趁芳时、即早归来，尚可清俎。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（咏钱塘）</font></span></font></font></p>
<ul>
&nbsp;&nbsp;&nbsp;&nbsp;佳胜古钱塘。帝居丽、金屋对昭阳。有风月九衢，凤皇双阙，万年芳树，千雉宫墙。户十万，家家堆锦绣，处处鼓笙簧。三竺胜游，两峰奇观，涌金仙舸，丰乐霞觞。
</font><p></p>
&nbsp;&nbsp;&nbsp;&nbsp;芙蓉城何似，楼台簇中禁，帘卷东厢。盈盈虎貔分列，鸳鹭成行。向玉宇夜深，时闻天乐，绛霄风软，吹下炉香。惟恨小臣资浅，朝观犹妨。
</font><p></p>
</ul><p></p>
<p align="center"><font face="黑体" size="3" color="#000080">渡江云</font></font></font></p>
<ul>
&nbsp;&nbsp;&nbsp;&nbsp;渔乡回落照，晚风势急，鹜鹭集汀沙。解鞍将憩息，细径疏篱，竹隐两三家。山肴野蔌，竞素样、都没浮华。回望时，绕村流水，万点舞寒鸦。休嗟。明年秋暮，一叶扁舟，望平川北下。应免劳、尘巾乌帽，宵炬红纱。青蓑短棹长江碧，弄几曲、羌管吹葭。人借问，鸣粮便入芦花。
</font><p></p>
</ul><p></p>
<p align="center"><font face="黑体" size="3" color="#000080">应天长</font></font></font></p>
<ul>
&nbsp;&nbsp;&nbsp;&nbsp;夭桃弄粉，繁杏透香，依然旧日颜色。奈彼妒花风雨，边阴过寒食。金钗试寻妙客。正昼永、院深人寂。善歌更解舞，传闻触处声藉。
</font><p></p>
&nbsp;&nbsp;&nbsp;&nbsp;当日后游时，屡向平康，吟咏共题壁。自后纵经回曲，难寻阿姨宅。芳华苑，罗绮陌。怎断得、怪踪狂迹。惯来往，柳外花间，莺燕都识。
</font><p></p>
</ul><p></p>
<p align="center"><font face="黑体" size="3" color="#000080">荔枝香</font></font></font></p>
<ul>
&nbsp;&nbsp;&nbsp;&nbsp;瞰水自多佳处。春未去。绣桷斗起凌空，隐隐笼轻雾。已飞画楝朝云，又卷西山雨。相与。共煮新茶取花乳。开宴处。俯北榭、临南浦。迄逦扁舟，双桨棹歌齐举。座上嘉宾，妙句无非赋鹦鹉。莫惜高烧蜡炬。
</font><p></p>
</ul><p></p>
<p align="center"><font face="黑体" size="3" color="#000080">荔枝香</font></font></font></p>
<ul>
&nbsp;&nbsp;&nbsp;&nbsp;未论离亭话别，涕先泫。旋涤瑶觯，深挹芳醪，凝愁满眼。偎人大白须卷。歌遍。三劝。记得当时送□远。
</font><p></p>
&nbsp;&nbsp;&nbsp;&nbsp;素蟾屡明晦，彩云易散。后约难知，又却似、阳关宴。乌丝写恨，帕子分香为郎翦。愿郎安信频遣。
</font><p></p>
</ul><p></p>
<p align="center"><font face="黑体" size="3" color="#000080">远京乐</font></font></font></p>
<ul>
&nbsp;&nbsp;&nbsp;&nbsp;春光至，欲访清歌妙舞重为理。念莺轻燕怯媚容，百斛明珠须费。算枕前盟誓。深诚密约堪凭委。意正美，娇眼又洒，梨花春泪。
</font><p></p>
&nbsp;&nbsp;&nbsp;&nbsp;记罗帷底。向鸳鸯、灯畔相偎，共把前回，词语咏味。无端浪迹萍蓬，奈区区、又催行李。忍重看、小岸柳梳风，江梅鉴水。待学鹣鹣翼，从他名利荣悴。
</font><p></p>
</ul><p></p>
<p align="center"><font face="黑体" size="3" color="#000080">扫花游</font></font></font></p>
<ul>
&nbsp;&nbsp;&nbsp;&nbsp;素秋渐老，正叶落吴江，雁横南楚。暮霞散缕。听寒蝉断续，乱鸦鼓舞。客舍凄清，那更西风送雨。又东去。过野杏小桥，都在元处。
</font><p></p>
&nbsp;&nbsp;&nbsp;&nbsp;心事天未许。似误出桃源，再寻仙路。去年燕俎。记芳腮妒李，细腰束素。事没双全，自古瓜甜蒂苦。欲停伫。奈江头、早催行鼓。
</font><p></p>
</ul><p></p>
<p align="center"><font face="黑体" size="3" color="#000080">解连环</font></font></font></p>
<ul>
&nbsp;&nbsp;&nbsp;&nbsp;塞鸿难托。奈云深雾阔，水遥山邈。感两情、浑若连环，念恩爱厚深，利名浮薄。便好归来，怎禁得、许多萧索。免恹恹瘦减，漫滞寐，枉费汤药。伊心料应未若。对香消兽吻，月转楼角。恁便是、铁石心肠，有当日盟言，怎忍辜却。冶叶倡条，尚自得、连枝双萼。不成将、异葩艳卉，便教谢落。
</font><p></p>
</ul><p></p>
<p align="center"><font face="黑体" size="3" color="#000080">玲珑四犯</font></font></font></p>
<ul>
&nbsp;&nbsp;&nbsp;&nbsp;韵胜江梅，笑杏俗桃粗，空眩妖艳。尽屏铅华，天赋翠眉丹脸。门闭昼永春长，看燕子、并飞撩乱。欢岁华若箭频换。深院有谁能见。
</font><p></p>
&nbsp;&nbsp;&nbsp;&nbsp;夜来初得同相荐。便门阑、瑞烟葱茜。天然素质真颜色，直是惊人眼。曾向众里较量，似六个、骰儿六点。应自来恨闷，和想忆，都消散。
</font><p></p>
</ul><p></p>
<p align="center"><font face="黑体" size="3" color="#000080">丹凤吟</font></font></font></p>
<ul>
&nbsp;&nbsp;&nbsp;&nbsp;荏苒秋光虚度，玩月池台，登高楼阁。风传霜信，遍送晓寒侵幕。凄凉细雨，洒窗飘户，漏永更长，枕单衾薄。梦里惊鸿唤起，坐对寒缸，犹听晨漏残角。
</font><p></p>
&nbsp;&nbsp;&nbsp;&nbsp;先自宿酲似病，共愁造合滋味恶。虽有丁宁语，怕旁人多口，还类金铄。如斯情绪，戚戚怎禁牢落。纵欲凭江鱼寄往，漫霜毫频握，几时得见，诸事都记著。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;袅娜身材，经行处、金莲涉足。晨妆罢，黛眉新晕，素腰如束。丹脸匀红香在臂，秀肌腻滑凉生肉。记那回、同赌选花图，赢全局。
</font><p></p>
&nbsp;&nbsp;&nbsp;&nbsp;相思病，休卜。辜负却，杨枝曲。漫榴花堆火，翠阴笼屋。菡萏方池间艳蕊，画堂未许归云宿。任利名、踪迹久尘埃，教谁扑。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（忆旧居，呈超然，示儿子及女）</font></span></font></font></p>
<ul>
&nbsp;&nbsp;&nbsp;&nbsp;依山仍负郭。有松桂扶疏，烟霞渺漠。一年自成落。奈孤踪远紧，蝇头蜗角。休嗤句弱。赋郊居、何攘沈约。记乡人过我，傩立阼阶，酒行先酌。
</font><p></p>
&nbsp;&nbsp;&nbsp;&nbsp;远映江山奇胜，下瞰重湖，上飞高阁。风帘絮幕。筑新槛，种花药。幸瓜期已近，秋风归去，免得奔驰味恶。待开池、胜起林亭，共同宴乐。
</font><p></p>
</ul><p></p>
<p align="center"><font face="黑体" size="3" color="#000080">西平乐</font></font></font></p>
<ul>
&nbsp;&nbsp;&nbsp;&nbsp;圃韭畦蔬，嫩鸡野腊，邻酝稚子能赊。罗幕新裁，画楼高耸，松梧柳竹交遮。应便作归休计去，高揖渊明，下视林逋，到此如何，又走风沙。都为啼号累我，思量事、未遂即咨嗟。
</font><p></p>
&nbsp;&nbsp;&nbsp;&nbsp;边年奔逐，旁州外邑，舟楫轻扬，鞭□倾斜。仍冒触、烟风遂险，风雪纵横，每值初寒在路，炎暑登车，空向长途度岁华。消减少年，英豪气宇，潇洒襟怀，似此施为，纵解封侯，宁如便早还家。
</font><p></p>
</ul><p></p>
<p align="center"><font face="黑体" size="3" color="#000080">浪淘沙慢</font></font></font></p>
<ul>
&nbsp;&nbsp;&nbsp;&nbsp;禁城外，青青细柳，翠拂高堞。征鼓催人骤发。长亭渐觉宴阕。情绪似丁香千百结。忍重看、手简亲折。听怨举离歌寄深意，新声更清绝。
</font><p></p>
&nbsp;&nbsp;&nbsp;&nbsp;心切。暮天塞草烟阔。正乍`轻尘，新晴后，汨汨清渭咽。闻西度阳阔，风致全别。玉杯屡竭。思故人千里，唯同明月。扶上雕鞍远三叠。那堪第四声未歇。念蟾魄、能圆远解缺。况人事、莫苦悲伤悴艳色。归来复见头应雪。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font></font></font></p>
<ul>
&nbsp;&nbsp;&nbsp;&nbsp;念区区远宦，带月侵晨，燃烛中宵。有昔曾游遍，过三湘下浙，二水通潇。小舟暂辍兰棹，赢马复鞭摇。但旧日雄图，平生壮气，往往潜消。
</font><p></p>
&nbsp;&nbsp;&nbsp;&nbsp;迢迢。向年事，记艳质平堤，曾共听镳。醉□游沙市，被疏狂伴侣，期暮相招。怎知后约难再，牛女隔星桥。待远结双成，他时去窃千岁桃。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;当年苏小，家住苕溪尾。一棹采莲归、悄羞得、鸳鸯飞避。苹洲蓼岸，花脸两难分，崖半倚。风乍起。荡漾烟光里。
</font><p></p>
&nbsp;&nbsp;&nbsp;&nbsp;平生强项，未肯轻鱼水。溪上偶相逢，这一段、风情怎已。纫兰解佩，不负有情人，金尊侧，罗帐底。占尽人间美。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;金炉喷兽枕欹山。衾帐不知寒。数片飞花，初临窗外，犹作坠梅看。明年此际应东去，藤轿逐征鞍。山水屏中，莺花堆里，相与下临安。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;三分芳髻拢青丝。花下岁仙姿。雨情怀，沾风踪迹，相见恨欢迟。
</font><p></p>
&nbsp;&nbsp;&nbsp;&nbsp;能言艳色如桃李，曾折最先枝。冶叶丛中，间花堆里，那有者相知。
</font><p></p>
</ul><p></p>
<p align="center"><font face="黑体" size="3" color="#000080">秋蕊香</font></font></font></p>
<ul>
&nbsp;&nbsp;&nbsp;&nbsp;向晓银瓶香暖。宿蕊犹残娇面。风尘一缕透窗眼。恨入春山黛浅。短书封了凭金线。紧双燕。良人贪逐利名远。不忆幽花静院。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（再过兴国）</font></span></font></font></p>
<ul>
&nbsp;&nbsp;&nbsp;&nbsp;李素华曾缟昼。当年独冠君芳秀。今日再来眉暗斗。谁人后。追思恰似章台柳。
</font><p></p>
&nbsp;&nbsp;&nbsp;&nbsp;先自病来迟唧溜。肌肤瘦减宽襟袖。已是无聊仍断酒。徘徊久。者番枉走长亭候。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（戎酒）</font></span></font></font></p>
<ul>
&nbsp;&nbsp;&nbsp;&nbsp;未把金杯心已恻。少年病酒还成积。一昨宦游来水国。心知得。陶陶大醉何人识。
</font><p></p>
&nbsp;&nbsp;&nbsp;&nbsp;日近偶然频燕客。尊前巾帽时欹仄。致得沈疴盟枕席。吾方适。从今更不尝涓滴。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（宁都登楼）</font></span></font></font></p>
<ul>
&nbsp;&nbsp;&nbsp;&nbsp;乘月上高楼。一片清光浩莫收。帘卷好风知客意，飕飕。山自纵横水自流。
</font><p></p>
&nbsp;&nbsp;&nbsp;&nbsp;却绕古城头。尘事匆匆得少休。遥送征鸿千里外，明眸。消尽人间万种愁。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;寻胜去，驱马上南堤。信脚不知人远近，醉眠犹劝玉东西。归帽任冲泥。
</font><p></p>
&nbsp;&nbsp;&nbsp;&nbsp;春雨过，农事在瓜蹊。野卉无名随路满，山禽著意傍人啼。鼓角已悲凄。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（山・■）</font></span></font></font></p>
<ul>
&nbsp;&nbsp;&nbsp;&nbsp;芳蕊■松夹道垂。珠幢玉节下瑶池。异香团就小花儿。
</font><p></p>
&nbsp;&nbsp;&nbsp;&nbsp;应念裴航佳句好，休论白傅送行悲。月娥亲自送仙衣。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（檐卜）</font></span></font></font></p>
<ul>
&nbsp;&nbsp;&nbsp;&nbsp;原上芳华已乱飞。林间佛日却晖晖。一花六叶殿春归。
</font><p></p>
&nbsp;&nbsp;&nbsp;&nbsp;身外色香空荏苒，鼻端消息正霏微。禅林曲几坐忘时。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（木樨）</font></span></font></font></p>
<ul>
&nbsp;&nbsp;&nbsp;&nbsp;金粟蒙茸翠叶垂。月宫仙种下天涯。儿曹攀折有云梯。
</font><p></p>
&nbsp;&nbsp;&nbsp;&nbsp;枕畔幽芳醒睡思，炉中换骨脱金泥。待持金翦怕儿啼。
</font><p></p>
</ul><p></p>
<p align="center"><font face="黑体" size="3" color="#000080">迎春乐</font></font></font></p>
<ul>
&nbsp;&nbsp;&nbsp;&nbsp;池边刺竹初成屋。拨芳瓮、酒初熟。奈巾车秣马催人速。远又伴、孤云宿。蜗角蝇头相窘束。满眼地、水青山绿。要解别来愁，除是再偎香玉。
</font><p></p>
</ul><p></p>
<p align="center"><font face="黑体" size="3" color="#000080">迎春乐</font></font></font></p>
<ul>
&nbsp;&nbsp;&nbsp;&nbsp;沈吟暗想狂踪迹。亲曾作、燕堂客。赏春风、共醉垂杨陌。云鬓、金钗侧。
</font><p></p>
&nbsp;&nbsp;&nbsp;&nbsp;对酒何曾辞大白。十年后、音尘俱息。今日走江西，空怅望、荆湖北。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;流水冷冷，闭门时候帘纤雨。菱歌齐举。风暖飘香絮。
</font><p></p>
&nbsp;&nbsp;&nbsp;&nbsp;一叶扁舟，过尽莺啼处。空凝伫。到头辛苦。暮色闻津鼓。
</font><p></p>
</ul><p></p>
<p align="center"><font face="黑体" size="3" color="#000080">一落索</font></font></font></p>
<ul>
&nbsp;&nbsp;&nbsp;&nbsp;水与东风俱秀。一池春皱。满庭花卉尽芳菲，只有朵、江梅瘦。
</font><p></p>
&nbsp;&nbsp;&nbsp;&nbsp;谱里知名自久。真情难有。纵然时下有真情，又还似、章台柳。
</font><p></p>
</ul><p></p>
<p align="center"><font face="黑体" size="3" color="#000080">一落索</font></font></font></p>
<ul>
&nbsp;&nbsp;&nbsp;&nbsp;识尽人间甘苦。不如归去。先来孤馆客愁多，更倾下、连宵雨。
</font><p></p>
&nbsp;&nbsp;&nbsp;&nbsp;尽日登山绕树。禄非尺素。竹鸡啼了杜鹃啼，甚都在、人愁处。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;春过围林，雨馀池沼，嫩荷点点青圆。昼长人静，芳树欲生烟。一径幽通遂竹，松风漱、石齿溅溅。平生志，功名未就，先觅五湖船。
</font><p></p>
&nbsp;&nbsp;&nbsp;&nbsp;良田二顷，茅舍三椽。任高歌月下，痛饮花前。果解忘情寄不如，归去好意，又何在、频抚无弦。烟波友，扁舟过我，相伴白鸥眠。
</font><p></p>
</ul><p></p>
<p align="center"><font face="黑体" size="3" color="#000080">隔浦莲近拍</font></font></font></p>
<ul>
&nbsp;&nbsp;&nbsp;&nbsp;桑阴柔弄羽葆。莲渚芳容窈。翠叶浓漳屋，绵蛮时啭黄鸟。闲步的鄄荨Ｓ愣闹。作队游苹沼。画屏小。纱厨簟枕，接瞪蜃碛痰埂；胥境界，燕子几声催晓。携手兰房未步到。还觉。衷情知向谁表。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font></font></font></p>
<ul>
&nbsp;&nbsp;&nbsp;&nbsp;汀蓼收红，井梧凋绿，呖呖征鸿南度。静听寒砧，闷欹孤枕，蟾光夜深窥户。露暗滴、芭蕉重，萧萧本非雨。砌蛩语。怎知人、漏长无寐，因念游子，路■道又阻。早起懒晨妆，自秋来、眉黛谁妩。净几明窗，但无■、空对蛮素。早知伊、别后恁久，悔教伊去。
</font><p></p>
</ul><p></p>
<p align="center"><font face="黑体" size="3" color="#000080">选官子</font></font></font></p>
<ul>
&nbsp;&nbsp;&nbsp;&nbsp;塞雁呼云，寒蝉噪晚，绕砌夜蛩凄断。迢迢玉宇，耿耿银河，明月又歌团扇。行客暮泊邮亭，孤枕难禁，一窗风箭。念松荒三径，门低五柳，故山犹远。堪欢处。对敌风光，题评景物，恶句斐然挥染。风埃世路，冷暖人情，一瞬几分更变。唯有芳姿为人，歌意尤深，笑容偏倩。把新词拍段，偎人低唱，凤鞋轻点。
</font><p></p>
</ul><p></p>
<p align="center"><font face="黑体" size="3" color="#000080">侧犯</font></font></font></p>
<ul>
&nbsp;&nbsp;&nbsp;&nbsp;九衢艳质，看来怎比他闲靓。清韵。似照水横斜暮临镜。林间顿画阁，花底藏芳径。幽静。将绛烛、高烧照双影。
</font><p></p>
&nbsp;&nbsp;&nbsp;&nbsp;琼瑶皓素，未及肌肤莹。伊试省。我从今、远肯再孤另。记取兰房，夜深人迥。窗外月照，一方天井。
</font><p></p>
</ul><p></p>
<p align="center"><font face="黑体" size="3" color="#000080">塞翁呤</font><span><font size="2" color="#FF00FF">（芙蓉）</font></span></font></font></p>
<ul>
&nbsp;&nbsp;&nbsp;&nbsp;院宇临池水，桥边绕水胧■。桥左右。水西东。水木两芙蓉。低疑洛浦凌波步，高如弄玉凌空。叶百叠，蕊千重。更都染轻红。
</font><p></p>
&nbsp;&nbsp;&nbsp;&nbsp;冲冲。能消尽，忧心似结，看艳色、浑如梦中。为爱惜芳容未尽，好移去，满插家园，特与培封。年年封赏美质，朝朝披玩香风。
</font><p></p>
</ul><p></p>
<p align="center"><font face="黑体" size="3" color="#000080">苏幕遮</font></font></font></p>
<ul>
&nbsp;&nbsp;&nbsp;&nbsp;日烘晴，风却暑。帘幕中间，紫燕呢喃语。嫩竹新荷初沐雨。曲槛幽轩，四面明窗举。
</font><p></p>
&nbsp;&nbsp;&nbsp;&nbsp;夏初临，春又去。不愿封侯，祗怕为羁旅。溪上故人无恙否。欲唱菱歌，发棹归南浦。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（素馨茉莉）</font></span></font></font></p>
<ul>
&nbsp;&nbsp;&nbsp;&nbsp;南国幽花比并香。直从初夏到秋凉。素馨茉莉古时光。
</font><p></p>
&nbsp;&nbsp;&nbsp;&nbsp;梅□正寒方著蕊，芙蓉过暑即空塘。个中春色最难量。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（兰）</font></span></font></font></p>
<ul>
&nbsp;&nbsp;&nbsp;&nbsp;一径栽培九畹成。丛生幽谷兔欹倾。异芳止合在林亭。
</font><p></p>
&nbsp;&nbsp;&nbsp;&nbsp;馥郁国香难可拟，纷纭俗眼不须惊。好风披拂雨初晴。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（水仙）</font></span></font></font></p>
<ul>
&nbsp;&nbsp;&nbsp;&nbsp;仙子何年下太空。凌波微步笑芙蓉。水风残月助惺忪。
</font><p></p>
&nbsp;&nbsp;&nbsp;&nbsp;■弟梅兄都在眼，银台金盏正当胸。为伊一醉酒颜红。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（荼コ）</font></span></font></font></p>
<ul>
&nbsp;&nbsp;&nbsp;&nbsp;风递馀花点素缯。日烘芳炷下罗藤。为谁雕琢碎春冰。
</font><p></p>
&nbsp;&nbsp;&nbsp;&nbsp;玉蕊观中犹得誉，木樨岸下尚驰声。何如高架任伊凭。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;雨歇方塘，清圆一一风荷举。舣舟南浦。忘却来时路。
</font><p></p>
&nbsp;&nbsp;&nbsp;&nbsp;醉拍春衫，便欲随君去。犹回顾。阿蛮樊素。更有留人处。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;眼前时果漫堆盘。莫是又贪酸。因何近来销减，微褪脸霞丹。
</font><p></p>
&nbsp;&nbsp;&nbsp;&nbsp;还只为，枕衾闲。泪痕斑。我能医疗，一服收功，只霎时间。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;行乐平生志，方从事、未出已思归。欢欢宴会同，类多暌阻，冶游踪迹、还又参差。年华换，利名虚岁月，交友半云泥。休忆旧游，免成春瘦，莫怀新恨，恐惹秋悲。
</font><p></p>
&nbsp;&nbsp;&nbsp;&nbsp;惟思行乐处，几思为春困，醉枕罗衣。何事暗辜芳约，偷负佳期。念待月西厢，花阴浅浅，倚楼南陌，云意垂垂。别后顿成消点，伊又争知。
</font><p></p>
</ul><p></p>
<p align="center"><font face="黑体" size="3" color="#000080">华胥引</font></font></font></p>
<ul>
&nbsp;&nbsp;&nbsp;&nbsp;征车将动，愁不成歌，对颦翠叶。静掩兰房，香铺卧鸭烟罢唼。别后羞看霓裳，更把筝休轧。频数更筹，乍寒孤枕偏怯。
</font><p></p>
&nbsp;&nbsp;&nbsp;&nbsp;尝为霜髭，弄纤纤、向人轻镊。旧词新句，幽窗时时并阅。药饵衣衾，愁顿放、一番行箧。朝晚归家，又烦春笋重叠。
</font><p></p>
</ul><p></p>
<p align="center"><font face="黑体" size="3" color="#000080">宴清都</font></font></font></p>
<ul>
&nbsp;&nbsp;&nbsp;&nbsp;早作听晨鼓。征车动、画桥乘月先度。邻鸡唱晓，人家未起，尚扃柴户。沙边寒雁声遥，料不见、当时伴侣。似怎地、满眼愁悲，秋如宋玉难赋。
</font><p></p>
&nbsp;&nbsp;&nbsp;&nbsp;休论爱合暌离，微官紧缚，期会良苦。封侯万里，金堆北斗，不如归去。欢娱渐入佳趣，算画在、屏帏邃处。仗小词、说与相思，伊还会否。
</font><p></p>
</ul><p></p>
<p align="center"><font face="黑体" size="3" color="#000080">四园竹</font></font></font></p>
<ul>
&nbsp;&nbsp;&nbsp;&nbsp;残霞殿雨，气入窗扉。并梧堕叶，寒砌叫蛩，秋满屏帏。罗袖匆匆叙别，凄凉客里，异乡谁更相知。
</font><p></p>
&nbsp;&nbsp;&nbsp;&nbsp;念伊其。当时芍药同心，谁知又爽佳期。直待金风到后，红叶秋时。细写情辞。何用纸。又却恐、秋深叶渐稀。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（临江道中）</font></span></font></font></p>
<ul>
&nbsp;&nbsp;&nbsp;&nbsp;护霜云澹兰皋暮，行人怕临昏晚。皓月明楼，梧桐雨叶，一片离愁难翦。殊乡异景，奈频易寒暄，屡更茵簟。案牍纷纭，夜深犹看两三卷。
</font><p></p>
&nbsp;&nbsp;&nbsp;&nbsp;平川回棹未久，简书还授命，又催程陵，贡浦南游，桃江西下，还是水行陆转。天寒雁远。但独拥兰衾，枕檀谁荐。再促征车，月华犹未敛。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;奇容压尽群芳秀。枕臂浓香犹在袖。自从草草为传杯，但觉厌厌长病酒。
</font><p></p>
&nbsp;&nbsp;&nbsp;&nbsp;堤上路长官柳瘦。愁在月明霜落后。须知斗帐夜寒多，早趁西风回o首。
</font><p></p>
</ul><p></p>
<p align="center"><font face="黑体" size="3" color="#000080">霜叶飞</font><span><font size="2" color="#FF00FF">（咏雪）</font></span></font></font></p>
<ul>
&nbsp;&nbsp;&nbsp;&nbsp;朔风严紧，长空布、同云低黯天表。更堪中夕振寒威，欹枕风声悄。望皓洁、窗纱向晓。珠帘才上银钩小。听美人都惊□，老尽群山，远近相照。
</font><p></p>
&nbsp;&nbsp;&nbsp;&nbsp;深意劝客金尊，皑皑千里，琼台瑶圃重到。绮罗香暖恣欢娱，暂尔宽怀抱。更几朵、梅花开了。巡檐聊与花相调。算瑞气、丰穰兆。来岁强如，旧年多少。
</font><p></p>
</ul><p></p>
<p align="center"><font face="黑体" size="3" color="#000080">蕙兰芳</font><span><font size="2" color="#FF00FF">（赣州推厅新创池亭、画桥，时宴其中，今小春舞。小春乃吾家小妓也）</font></span></font></font></p>
<ul>
&nbsp;&nbsp;&nbsp;&nbsp;池亭小，帘幕初下，散飞岛鹜。乍风约云开，遥障几眉横绿。画桥架月，映四岸、垂杨遮屋。绕翠栏满槛，尽是新栽花竹。
</font><p></p>
&nbsp;&nbsp;&nbsp;&nbsp;风送荷香，凉生冰簟，岂畏炎燠。便催唤双成，看舞相时丽曲。及瓜虽近，要娱我目。教后人行乐，亦非吾独。
</font><p></p>
</ul><p></p>
<p align="center"><font face="黑体" size="3" color="#000080">塞垣春</font></font></font></p>
<ul>
&nbsp;&nbsp;&nbsp;&nbsp;绣阁临芳野。向晚把、花枝卸。奇容艳质，世间寻觅，除是图画。这欢娱已紧人心也。更翰墨、新挥洒。展蛮笺、明窗底，把□心事都写。
</font><p></p>
&nbsp;&nbsp;&nbsp;&nbsp;谢女与檀郎，清才对、真态俱雅。凤枕乐春宵，绛帷度秋夜。便同云黯淡，冰霰纵横，也并眠鸳衾下。假使过炎暑，共将罗扇把。
</font><p></p>
</ul><p></p>
<p align="center"><font face="黑体" size="3" color="#000080">丁香结</font></font></font></p>
<ul>
&nbsp;&nbsp;&nbsp;&nbsp;梅雨犹清，冷风乘急，遥送万丝斜陨。听水翻雷迅。冒雾湿，但觉衣裘皆润。乱山烟嶂外，轻寒透、未免强忍。崎岖危石，耸峭峻岭，都齐行尽。指引。看负弩旌旗，谩卷空、排素阵。向晚收云，黎明见日，渐生红晕。堪欢萍泛浪迹，□事无长寸。但新来纤瘦，谁信非因病损。
</font><p></p>
</ul><p></p>
<p align="center"><font face="黑体" size="3" color="#000080">氐州第一</font></font></font></p>
<ul>
&nbsp;&nbsp;&nbsp;&nbsp;潇潇寒庭，深院绣盖，佳人就中娇小。半额装成，纤腰浴罢，初著铢衣缥缈。徐整鸾钗，向凤鉴、低徊斜照。情态方浓，憨痴不管，绿稀红老。
</font><p></p>
&nbsp;&nbsp;&nbsp;&nbsp;闲苑春回花枝少。漫微步、芳丛频绕。密意难窥，幽欢未讲，时把琵琶抱。但多才强傅粉，何须用、千金买笑，一枕春醒，笑巫阳、朝云易晓。
</font><p></p>
</ul><p></p>
<p align="center"><font face="黑体" size="3" color="#000080">解蹀躞</font></font></font></p>
<ul>
&nbsp;&nbsp;&nbsp;&nbsp;一掬金莲微步。堪向盘中舞。主人开阖，呼来慰行旅。暂时略得舒怀，事如橄榄，馀甘卒难回苦。
</font><p></p>
&nbsp;&nbsp;&nbsp;&nbsp;惹愁绪。便□偎人低唱，如何当奇遇。怎生真得、欢娱效云雨。有计应不为难，待□押出门时，却教休去。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;鸾胎麟角，金盘玉箸，芳果荐香橙。洛浦佳人，缑山仙子，高会共吹笙。
</font><p></p>
&nbsp;&nbsp;&nbsp;&nbsp;挥毫便扫千章曲，一字不须更。绛阙瑶台，星桥云帐，全胜少年行。
</font><p></p>
</ul><p></p>
<p align="center"><font face="黑体" size="3" color="#000080">庆春宫</font></font></font></p>
<ul>
&nbsp;&nbsp;&nbsp;&nbsp;曲渚澜生。遥峰云敛，据鞍又出江城。青子垂枝，悴阴遮道，乍闻一两蝉声。素蟾犹在，但惟有、长庚殿星。征夫前路，应怪劳生，尘事相萦。
</font><p></p>
&nbsp;&nbsp;&nbsp;&nbsp;年来厌逐时迎。千里追寻，两鬓凋零。佳景良辰，无■虚度，谁怜客里凄清。不如归去，任儿辈、功名遂成。旧欢重理，莫笑渊明，却赋闲情。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;十年依旧破衫青。空书制敕绫。但知心似玉壶冰。牛衣休涕零。
</font><p></p>
&nbsp;&nbsp;&nbsp;&nbsp;聊蹇傲，莫升腾。毋为附骥蝇。前山可数且徐行。不须催去程。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;大都修炼似蒸沙。阴阳失两家。正如飞鳌舞长蛇。宁知饮月华。
</font><p></p>
&nbsp;&nbsp;&nbsp;&nbsp;回老貌，假群姓。熏蒸成绛霞。但教心地不倾斜。巢中能养鸦。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;岸草离离，暮天雨过添清润。小舟移近。怕得江头信。无奈风高，雁字难成阵。思排闷。管弦难趁。怎解心头恨。
</font><p></p>
</ul><p></p>
<p align="center"><font face="黑体" size="3" color="#000080">夜游宫</font></font></font></p>
<ul>
&nbsp;&nbsp;&nbsp;&nbsp;一叶飘然下水。船头转、已行十里。冷落杯盘荐梅子。又经过，岭边村，江上市。
</font><p></p>
&nbsp;&nbsp;&nbsp;&nbsp;那更轻帆底。一路上、翠飘红坠。深夜方眠五更起。说相思，试挥毫，还满纸。
</font><p></p>
</ul><p></p>
<p align="center"><font face="黑体" size="3" color="#000080">夜游宫</font></font></font></p>
<ul>
&nbsp;&nbsp;&nbsp;&nbsp;泪眼偎人强敛。鲛绡上、尚馀斑点。别后何愁不相见。只愁伊，被旁人，施暗箭。
</font><p></p>
&nbsp;&nbsp;&nbsp;&nbsp;致得心肠转。教令得、神魂撩乱。那更日疏又日远。恁时节，想难为，看我面。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;侵晨呵手怯清霜。闲写两三行。都将旧游新恨，收拾入行装。
</font><p></p>
&nbsp;&nbsp;&nbsp;&nbsp;人乍别，路尤长。漫嗟伤。不如归去，只者温柔，便是仙乡。
</font><p></p>
</ul><p></p>
<p align="center"><font face="黑体" size="3" color="#000080">伤情怨</font></font></font></p>
<ul>
&nbsp;&nbsp;&nbsp;&nbsp;娇痴年纪尚小。试晚妆初了。自戴黄花，开奁还自照。
</font><p></p>
&nbsp;&nbsp;&nbsp;&nbsp;临岐离思浩渺。道未寒、须管来到。记取叮咛，教人归且早。
</font><p></p>
</ul><p></p>
<p align="center"><font face="黑体" size="3" color="#000080">红林檎近</font></font></font></p>
<ul>
&nbsp;&nbsp;&nbsp;&nbsp;轻有鹅毛体，白如龙脑香。琼笋缀飞桷，冰壶鉴方塘。浑如瑶台阆苑，更无茅舍蓬窗。画阁自有梅装。贪耍罢弹簧。
</font><p></p>
&nbsp;&nbsp;&nbsp;&nbsp;鼓舞沽酒市，蓑笠钓鱼乡。遐观自乐，吾心何必濠梁。待乔木都冻，千山尽老，更烦玉指劝羽觞。
</font><p></p>
</ul><p></p>
<p align="center"><font face="黑体" size="3" color="#000080">红林檎近</font></font></font></p>
<ul>
&nbsp;&nbsp;&nbsp;&nbsp;梅信初回暖，风棱犹壮寒。禾稼响圭璧，帘旌隐琅\。门外群山尚满，窗前数片馀残。冻成潜有鱼翻。东风渐生澜。
</font><p></p>
&nbsp;&nbsp;&nbsp;&nbsp;杖策扶半醉，燕寝有馀欢。儿童自捧，皑皑调蜜盈盘。兆丰穰和气，来呈美瑞，莫同轻薄飞絮看。
</font><p></p>
</ul><p></p>
<p align="center"><font face="黑体" size="3" color="#000080">满路花</font></font></font></p>
<ul>
&nbsp;&nbsp;&nbsp;&nbsp;双眼滟秋波，两脸凝春雪。尊前初见处，琴心绝。千磨百难，石上琼簪折。人非天样阔。车马难通，奈何没个关节。
</font><p></p>
&nbsp;&nbsp;&nbsp;&nbsp;深盟密约，啮臂曾流血。须知弦断有，鸾胶接。别离日久，转觉归心切。先把新词说。憔悴相容，怕伊相见离别。
</font><p></p>
</ul><p></p>
<p align="center"><font face="黑体" size="3" color="#000080">解语花</font></font></font></p>
<ul>
&nbsp;&nbsp;&nbsp;&nbsp;星桥夜度，火树宵开，灯月光交射。翠檐铜瓦。相辉映、隐隐绛霞飘下。风流艳雅。向柳陌、纤纤共把。筵宴时、频酌香醪，宝鸭喷沈麝。
</font><p></p>
&nbsp;&nbsp;&nbsp;&nbsp;已是欢娱尽夜。对芳时堪画，条倡叶冶。鸳灯诗帕。嬉游看、到处骤轮驰马。十千换也。惟好事、寸心难谢。听九衢、三市行歌，到晓钟才罢。
</font><p></p>
</ul><p></p>
<p align="center"><font face="黑体" size="3" color="#000080">六么令</font><span><font size="2" color="#FF00FF">（壬寅四月，扶病外邑催租，寄内）</font></span></font></font></p>
<ul>
&nbsp;&nbsp;&nbsp;&nbsp;道骨仙风，本自无寒燠。谁教勉从人事，风雨充梳沐。酒病从来屡作，汤药宜谙熟。五穷难逐。折腰升斗，辜负当年旧松菊。
</font><p></p>
&nbsp;&nbsp;&nbsp;&nbsp;今岁重更甲子，已是难题目。那更频陪俎宴，几度山颓玉。扶病奔驰外邑，宛转溪山曲。蛛丝应卜。音书频寄，止酒加餐不须嘱。
</font><p></p>
</ul><p></p>
<p align="center"><font face="黑体" size="3" color="#000080">倒犯</font><span><font size="2" color="#FF00FF">（蓝桥）</font></span></font></font></p>
<ul>
&nbsp;&nbsp;&nbsp;&nbsp;画舫、并仙舟远窥，黛眉新扫。芳容衬缟。佳人在、翠帘深窈。逡巡遽赠诗语，因询屏帏悄。道自有、蓝桥美质诚堪表。倩纤纤、捧芳o。
</font><p></p>
&nbsp;&nbsp;&nbsp;&nbsp;琴剑度关，望玉京人，迢迢天样。下马叩靖宇，见仙女、云英小。算冠绝、人间好。饮刀圭、神丹同得道。感向日，夫人指示相垂照。寿齐天后老。
</font><p></p>
</ul><p></p>
<p align="center"><font face="黑体" size="3" color="#000080">大T</font></font></font></p>
<ul>
&nbsp;&nbsp;&nbsp;&nbsp;渐雨回春，风清夏，垂柳凉生芳屋。馀花犹满地，引蜂游蝶戏，慢飞轻触。院宇深沈，帘栊寂静，苍玉时敲疏竹。雕梁新来燕，恣呢喃不住，似曾相熟。但双去并来，漫索幽恨，枕单衾独。
</font><p></p>
&nbsp;&nbsp;&nbsp;&nbsp;仙郎去又速。料今在、何许停双毂。任梦想、频登台榭，遍倚阑干，水云千里空流目。纤遇又鱼客，难尽写、别来心曲。媚容幸倾城国。今日何事，还又难分■菽。寸心天上可烛。
</font><p></p>
</ul><p></p>
<p align="center"><font face="黑体" size="3" color="#000080">玉烛新</font><span><font size="2" color="#FF00FF">（梨花）</font></span></font></font></p>
<ul>
&nbsp;&nbsp;&nbsp;&nbsp;梨花寒食后。被丽日和风，一时开就。饔晷，香犹嫩、渐觉芳心彰漏。墙头月下，似旧日莺莺相候。纤手为、攀折翘枝，轻盈露沾红袖。
</font><p></p>
&nbsp;&nbsp;&nbsp;&nbsp;风流出浴杨妃，向海上何人，更询安否。百花任斗。应粉艳、未减杏粗梅瘦。肤丰肉秀。□可与群芳推首。□方待、酣饮花前，轻歌缓奏。
</font><p></p>
</ul><p></p>
<p align="center"><font face="黑体" size="3" color="#000080">花犯</font><span><font size="2" color="#FF00FF">（桃花）</font></span></font></font></p>
<ul>
&nbsp;&nbsp;&nbsp;&nbsp;百花中，夭桃秀色，堪餐作珍味。武陵溪上，□宋玉墙头，全胜姝丽。去年此日佳人倚。凝情心暗喜。恨未得、合欢鸳帐，归来犹半被。
</font><p></p>
&nbsp;&nbsp;&nbsp;&nbsp;寻春记前约因□，题诗算怎耐、相思憔悴。攀玩对、东君道，莫教轻坠。尖纤向、鬓边戴秀，芳艳在、多情云翠里。看媚脸、与花争好，休夸空觅水。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（梅花）</font></span></font></font></p>
<ul>
&nbsp;&nbsp;&nbsp;&nbsp;冰姿冠绝人间世，傲雪凌霜。蕊点檀黄。更看红唇间素妆。
</font><p></p>
&nbsp;&nbsp;&nbsp;&nbsp;清芬不是先桃李，桃李无香。迥出林塘。万木丛中独秉阳。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（木樨）</font></span></font></font></p>
<ul>
&nbsp;&nbsp;&nbsp;&nbsp;腻金匀点繁英，好风更与花为地。梅魂蕙魄，素馨□长，酴请避。拍塞清香，远闻十里，如何藏闭。笑东篱嫩菊，空攒细蕊，祗供得、重阳泪。
</font><p></p>
&nbsp;&nbsp;&nbsp;&nbsp;争似青青叶底。傍西窗、时复轻吹。玉炉换骨，宝瓶熏梦，幽人睡起。管领秋光，留连佳景，几多新意。怕娥、不□蟾宫桂种，□高枝比。
</font><p></p>
</ul><p></p>
<p align="center"><font face="黑体" size="3" color="#000080">六丑</font></font></font></p>
<ul>
&nbsp;&nbsp;&nbsp;&nbsp;欢浓欢易散，便忍把、恩情抛掷。恁时寸心，情思牛翅翼。别后踪迹。不定如萍泛，暂抛江沔，又留连京国。芳容料见尤光泽。共赏青楼，同游绮陌。皆曾痛怜深惜。纵鳞鸿托意，云水犹隔。
</font><p></p>
&nbsp;&nbsp;&nbsp;&nbsp;兰房深寂。映轻红淡碧。翠竹名花底、同燕息。杯盘风肯留客。见真诚厚爱，意深情极。乌纱翦为新冠帻。谁知道、荏苒尘埃带抹，任他倾侧。朝云信、且候潮夕。但寸心、未改伊人在，应须近得。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;层层楼阁薰风暖。花里香苞短。清芬不逐火云消。看了一重姿媚、一重娇。
</font><p></p>
&nbsp;&nbsp;&nbsp;&nbsp;几回池上寻芳径。惊见波中影。似将千叶再苞封。肠断昭阳一笑、付飞鸿。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（红遮）</font></span></font></font></p>
<ul>
&nbsp;&nbsp;&nbsp;&nbsp;小池芳蕊初开遍。恰似新妆面。扁舟一叶过吴门。只向花间高卧、度朝昏。
</font><p></p>
&nbsp;&nbsp;&nbsp;&nbsp;浮萍点缀因风絮。更共鸳鸯语。花间有女恰如云。不惜一生常作、采花人。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（渔父）</font></span></font></font></p>
<ul>
&nbsp;&nbsp;&nbsp;&nbsp;醉竿直。一叶扁舟漾碧。澄江上、几度啸日迎风，怡怡钓秋色。渔乡共水国。都属沧浪傲客。烟波外，风笠雨蓑，才掷丝纶便千尺。
</font><p></p>
&nbsp;&nbsp;&nbsp;&nbsp;飘然去无迹。恣脚扣双船，帆挂轻席。盈钩香饵鱼争食。更拨棹葭岸，放篙菱浦，才过新栅又旧驿。占江南江北。
</font><p></p>
&nbsp;&nbsp;&nbsp;&nbsp;堪恻。利名积。算纵有豪华，难比清寂。须知此乐天无极。有一斗芳酒，数声横笛。芦花深夜，半醉里、任露滴。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;腊尽江南梅发后。万点黄金，娇眼初窥牖。曾见渭城人劝酒。嫩条轻拂传杯手。
</font><p></p>
&nbsp;&nbsp;&nbsp;&nbsp;料峭东风寒欲透。暗点轻烟，便觉添疏秀。莫道故人今白首。人虽有故心无旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;初过元宵三五后。曲槛依依，终日摇金牖。瘦损舞腰非为酒。长条聊赠垂鞭手。
</font><p></p>
&nbsp;&nbsp;&nbsp;&nbsp;几叶小梅春已透。信是风流，占尽人间秀。走马章台还举首。可人标韵强如旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;寂莫春残花谢后。落絮轻盈，点点穿风牖。浓绿阴中人卖酒。凉生午扇都停手。
</font><p></p>
&nbsp;&nbsp;&nbsp;&nbsp;叶密啼莺飞不透。要咏清姿，除是凭才秀。往日周郎为唱首。今将高韵重翻旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;百卉千花都绽后。怕兑婪纾翠影笼芳牖。杏脸桃腮匀著酒。青红相映如携手。
</font><p></p>
&nbsp;&nbsp;&nbsp;&nbsp;一段帘丝风约透。妆点亭台，表里俱清秀。几度长堤频矫首。青青颜色新如旧。
</font><p></p>
</ul><p></p>
<p align="center"><font face="黑体" size="3" color="#000080">西河</font><span><font size="2" color="#FF00FF">（岳阳）</font></span></font></font></p>
<ul>
&nbsp;&nbsp;&nbsp;&nbsp;形势地。岳阳事见图记。因山峭拔耸孤城，画楼涌起。楚吴巨泽坼东南，惊涛浮动空际。
</font><p></p>
&nbsp;&nbsp;&nbsp;&nbsp;半天楼栏翠倚。记人凤舸难紧。空馀细草没章华，但存故垒。二妃祠宇隔黄陵，精魂遥接云水。蟹鱼橘柚渐上市。是当年屈宋乡里。别有老仙高世。袖青蛇屡入。都无人对。唯有枯松城南里。
</font><p></p>
</ul><p></p>
<p align="center"><font face="黑体" size="3" color="#000080">三部乐</font><span><font size="2" color="#FF00FF">（榴花）</font></span></font></font></p>
<ul>
&nbsp;&nbsp;&nbsp;&nbsp;浓绿丛中，露半坼芳苞，自然奇绝。水亭风槛，正是蕤宾之月。固知道、春色无多，但绛英数点，照眼先发。为君的，尽是重心千叶。
</font><p></p>
&nbsp;&nbsp;&nbsp;&nbsp;红巾又成半蹙。试寻双寄意，向丽人低说。但将一枝，插著翠环丝发。映秋波、艳云近睫。知厚意、深情更切。赏玩未已，看叶下、珍味远结。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;吟风敲遍阑干曲。极目澄江千顷绿。长笛下扁舟。一声人倚楼。床头醅正发。帐底人如雪。月色夜来看。可堪霜信寒。
</font><p></p>
</ul><p></p>
<p align="center"><font face="黑体" size="3" color="#000080">品令</font><span><font size="2" color="#FF00FF">（咏棋）</font></span></font></font></p>
<ul>
&nbsp;&nbsp;&nbsp;&nbsp;日长风静。浓香在、珠帘花影。棋具对著明窗近。未排角势，鸦鹭先分阵。
</font><p></p>
&nbsp;&nbsp;&nbsp;&nbsp;双叠远山非有恨。正藏机休问。便如喝采争堂印。局番无定。有幸君须尽。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;笔端点染相思泪。尽写别来无限意。祗知香阁有离愁，不信长途无好味。行轩一动须千里。王事催人难但已。床头酒熟定归来，明月一庭花满地。
</font><p></p>
</ul><p></p>
<p align="center"><font face="黑体" size="3" color="#000080">满路花</font></font></font></p>
<ul>
&nbsp;&nbsp;&nbsp;&nbsp;愁得鬓丝斑，没得心肠破。上梢恩共爱，忒过火。一床锦被，将为都包裹。刚被旁人隔，不似鸳鸯，等闲常得双卧。非无意智，触事须偏左。好堪名与利，相羁锁。一番记著，一夜还难过。伊还思念我。等得归来，恁时早早来呵。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
