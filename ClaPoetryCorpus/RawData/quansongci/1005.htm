<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;石正伦</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;香摇穗碧。梅巧红酥滴。云鸨钗蝉坠翼。娇小争禁酒力。
</font><p></p>
&nbsp;&nbsp;&nbsp;&nbsp;绣窗芳思迟迟。无端又敛双眉。贪把兰亭学字，一冬忘了弹棋。
</font><p></p>
</ul><p></p>
<p align="center"><font face="黑体" size="3" color="#000080">绮寮怨</font><span><font size="2" color="#FF00FF">（宫人斜吊古）</font></span></font></font></p>
<ul>
&nbsp;&nbsp;&nbsp;&nbsp;绿野春浓停骑，暖风飘醉襟。渐触目、景物凄悲，花无语、曲径沈沈。重檐缭垣静锁，丹青暗、断轴尘半侵。欢绛纱、玉臂封时，何期掩、夜泉流恨深。已矣霜凋蕙心。兰昌旧事，云容好信难寻。伫立孤吟。怕凤履、有遗音。今宵环奏月，知倦客、苦登临。惊飞翠禽。松杉弄碎影、晴又阴。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;春入桃腮生妩媚。妆成日日行云意。贪听新声翻歇指。工尺字。窗前自品琼箫试。
</font><p></p>
&nbsp;&nbsp;&nbsp;&nbsp;玉碾鸾钗珠结桂。金泥络缝乾红袂。从把画图夸绝世。金莲地。六朝未识双鸳细。
</font><p></p>
</ul><p></p>
<p align="center"><font face="黑体" size="3" color="#000080">霓裳中序第一</font></font></font></p>
<ul>
&nbsp;&nbsp;&nbsp;&nbsp;凭高快醉目。翠拂遥峰相对簇。千丈涟漪泻谷。爱溶漾坠红，染波芬馥。何人笑掬。想温泉、初卸绡彀。春风荡，六宫丽质，那日赐汤沐。
</font><p></p>
&nbsp;&nbsp;&nbsp;&nbsp;双浴。绣凫飘逐。恍记展、江南数福。而今鬓边渐鹄。阮洞音稀，懒访仙躅。紧船桥畔宿。听静夜、冷冷奏曲。长安远，渭流香腻，暗忆晓鬟绿。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
