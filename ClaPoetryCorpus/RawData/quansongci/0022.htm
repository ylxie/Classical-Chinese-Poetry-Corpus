<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;秦&nbsp;观</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（四之一）</font></span></font></font></p>
<ul>
&nbsp;&nbsp;&nbsp;&nbsp;星分牛斗，疆连淮海，扬州万井提封。花发路香，莺啼人起，珠帘十里东风。豪俊气如虹。曳照春金紫，飞盖相从。巷入垂杨，画桥南北翠烟中。
</font><p></p>
&nbsp;&nbsp;&nbsp;&nbsp;追思故国繁雄。有迷楼挂斗，月观横空。纹锦制帆，明珠溅雨，宁论爵马鱼龙。往事逐孤鸿。但乱云流水，萦带离宫。最好挥毫万字，一饮拚千钟。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（四之二）</font></span></font></font></p>
<ul>
&nbsp;&nbsp;&nbsp;&nbsp;秦峰苍翠，耶溪潇洒，千岩万壑争流。鸳瓦雉城，谯门画戟，蓬莱燕阁三休。天际识归舟。泛五湖烟月，西子同游。茂草台荒，苎萝村冷起闲愁。
</font><p></p>
&nbsp;&nbsp;&nbsp;&nbsp;何人览古凝眸。怅朱颜易失，翠被难留。梅市旧书，兰亭古墨，依稀风韵生秋。狂客鉴湖头。有百年台沼，终日夷犹。最好金龟换酒，相与醉沧洲。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（四之三）</font></span></font></font></p>
<ul>
&nbsp;&nbsp;&nbsp;&nbsp;梅英疏淡，冰澌溶泄，东风暗换年华。金谷俊游，铜B54D巷陌，新晴细履平沙。长记误随车。正絮翻蝶舞，芳思交加。柳下桃蹊，乱分春色到人家。
</font><p></p>
&nbsp;&nbsp;&nbsp;&nbsp;西园夜饮鸣笳。有华灯碍月，飞盖妨花。兰苑未空，行人渐老，重来是事堪嗟。烟暝酒旗斜。但倚楼极目，时见栖鸦。无奈归心，暗随流水到天涯。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（四之四）</font></span></font></font></p>
<ul>
&nbsp;&nbsp;&nbsp;&nbsp;奴如飞絮，郎如流水，相沾便肯相随。微月户庭，残灯帘幕，匆匆共惜佳期。才话暂分携。早抱人娇咽，双泪红垂。画舸难停，翠帏轻别两依依。
</font><p></p>
&nbsp;&nbsp;&nbsp;&nbsp;别来怎表相思。有分香帕子，合数松儿。红粉脆痕，青笺嫩约，丁宁莫遣人知。成病也因谁。更自言秋杪，亲去无疑。但恐生时注著，合有分于飞。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;宿霭迷空，腻云笼日，昼景渐长。正兰皋泥润，谁家燕喜，蜜脾香少，触处蜂忙。尽日无人帘幕挂，更风递游丝时过墙。微雨后，有桃愁杏怨，红泪淋浪。
</font><p></p>
&nbsp;&nbsp;&nbsp;&nbsp;风流寸心易感，但依依伫立，回尽柔肠。念小奁瑶鉴，重匀绛蜡，玉笼金斗，时熨沈香。柳下相将游冶处，便回首青楼成异乡。相忆事，纵蛮笺万叠，难写微茫。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;小楼连远横空，下窥绣毂雕鞍骤。朱帘半卷，单衣初试，清明时候。破暖轻风，弄晴微雨，欲无还有。卖花声过尽，斜是院落，红成阵、飞鸳L。
</font><p></p>
&nbsp;&nbsp;&nbsp;&nbsp;玉佩丁东别后，怅佳期、参差难又。名缰利锁，天还知道，和天也瘦。花下重门，柳边深巷，不堪回首。念多情但有，当时皓月，向人依旧。
</font><p></p>
</ul><p></p>
<p align="center"><font face="黑体" size="3" color="#000080">八六子</font></font></font></p>
<ul>
&nbsp;&nbsp;&nbsp;&nbsp;倚危亭。恨如芳草，萋萋i尽还生。念柳外青骢别后，水边红袂分时，怆然暗惊。
</font><p></p>
&nbsp;&nbsp;&nbsp;&nbsp;无端天与娉婷。夜月一帘幽梦，春风十里柔情。怎奈向、欢娱渐随流水，素弦声断，翠绡香减，那堪片片飞花弄晚，蒙蒙残雨笼晴。正销凝。黄鹂又啼数声。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;东风吹碧草，年华换、行客老沧洲。见梅吐旧英，柳摇新绿，恼人春色，还上枝头，寸心乱，北随云黯黯，东逐水悠悠。斜日半山，暝烟两岸，数声横笛，一叶扁舟。
</font><p></p>
&nbsp;&nbsp;&nbsp;&nbsp;青门同携手，前欢记、浑似梦里扬州。谁念断肠南陌，回首西楼。算天长地久，有时有尽，奈何绵绵，此恨难休。拟待倩人说与，生怕人愁。
</font><p></p>
</ul><p></p>
<p align="center"><font face="黑体" size="3" color="#000080">梦杨州</font></font></font></p>
<ul>
&nbsp;&nbsp;&nbsp;&nbsp;晚云收。正柳塘、烟雨初休。燕子未归，恻恻轻寒如秋。小阑外、东风软，透绣帏、花蜜香稠。江南远，人何处，鹧鸪啼破春愁。
</font><p></p>
&nbsp;&nbsp;&nbsp;&nbsp;长记曾陪燕游。酬妙舞清歌，丽锦缠头。酒为花，十载因谁淹留。醉鞭拂面归来晚，望翠楼、帘卷金钩。佳会阻，离情正乱，频梦扬州。
</font><p></p>
</ul><p></p>
<p align="center"><font face="黑体" size="3" color="#000080">雨中花</font></font></font></p>
<ul>
&nbsp;&nbsp;&nbsp;&nbsp;指点虚无征路，醉乘斑虬，远访西极。正天风吹落，满空寒白。玉女明星迎笑，何苦自淹尘域。正火轮飞上，雾卷烟开，洞观金碧。
</font><p></p>
&nbsp;&nbsp;&nbsp;&nbsp;重重观阁，横枕鳌峰，水面倒衔苍石。随处有、寄香幽火，杳然难测。好是蟠桃熟后，阿环偷报消息。在青天碧海，一枝难遇，占取春色。
</font><p></p>
</ul><p></p>
<p align="center"><font face="黑体" size="3" color="#000080">一丛花</font></font></font></p>
<ul>
&nbsp;&nbsp;&nbsp;&nbsp;年时今夜见师师。双颊酒红滋。疏帘半卷微灯外，露华上、烟袅凉E97C。簪髻乱抛，偎人不起，弹泪唱新词。
</font><p></p>
&nbsp;&nbsp;&nbsp;&nbsp;佳期。谁料久参差。愁绪暗萦丝。想应妙舞清歌罢，又还对、秋色嗟咨。惟有画楼，当时明月，两处照相思。
</font><p></p>
</ul><p></p>
<p align="center"><font face="黑体" size="3" color="#000080">鼓笛慢</font></font></font></p>
<ul>
&nbsp;&nbsp;&nbsp;&nbsp;乱花丛里曾携手，穷艳景，迷欢赏。到如今谁把，雕鞍锁定，阻游人来往。好梦随春远，从前事、不堪思想。念香闺正杳，佳欢未偶，难留恋、空惆怅。
</font><p></p>
&nbsp;&nbsp;&nbsp;&nbsp;永夜婵娟未满，叹玉楼、几时重上。那堪万里，却寻归路，指阳关孤唱。苦恨东流水，桃源路、欲回双桨。仗何人，细与丁宁问呵，我如今怎向。
</font><p></p>
</ul><p></p>
<p align="center"><font face="黑体" size="3" color="#000080">促拍满路花</font></font></font></p>
<ul>
&nbsp;&nbsp;&nbsp;&nbsp;露颗添花色。月彩投窗隙。春思如中酒，恨无力。洞房咫尺，曾寄青鸾翼。云散无踪迹。罗帐薰残，梦回无处寻觅。
</font><p></p>
&nbsp;&nbsp;&nbsp;&nbsp;轻红腻白。步步熏兰泽。约腕金环重，宜装饰。未知安否，一向无消息。不似寻常忆。忆后教人，片时存济不得。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;铁瓮城高，蒜山渡阔，干云十二层楼。开尊待月，掩箔披风，依然灯火扬州。绮陌南头。记歌名宛转，乡号温柔。曲槛俯清流。想花阴、谁系兰舟。
</font><p></p>
&nbsp;&nbsp;&nbsp;&nbsp;念凄绝秦弦，感深荆赋，相望几许凝愁。勤勤裁尺素，奈双鱼、难渡瓜洲。晓鉴堪羞。潘鬓点、吴霜渐稠。幸于飞、鸳鸯未老，不应同是悲秋。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（三之一）</font></span></font></font></p>
<ul>
&nbsp;&nbsp;&nbsp;&nbsp;山抹微云，天连衰草，画角声断谯门。暂停征棹，聊共引离尊。多少蓬莱旧事，空回首、烟霭纷纷。斜阳外，寒鸦万点，流水绕孤村。
</font><p></p>
&nbsp;&nbsp;&nbsp;&nbsp;销魂。当此际，香囊暗解，罗带轻分。谩赢得、青楼薄幸名存。此去何时见也，襟袖上、空惹啼痕。伤情处，高城望断，灯火已黄昏。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（三之二）</font></span></font></font></p>
<ul>
&nbsp;&nbsp;&nbsp;&nbsp;红蓼花繁，黄芦叶乱，夜深玉露初零。霁天空阔，云淡梦江清。独棹孤蓬小艇，悠悠过、烟渚沙汀。金钩细，丝纶慢卷，牵动一潭星。
</font><p></p>
&nbsp;&nbsp;&nbsp;&nbsp;时时，横短笛，清风皓月，相与忘形。任人笑生涯，泛梗飘萍。饮罢不妨醉卧，尘劳事、有耳谁听。江风静，日高未起，枕上酒微醒。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（三之三）</font></span></font></font></p>
<ul>
&nbsp;&nbsp;&nbsp;&nbsp;碧水惊秋，黄云凝暮，败叶零乱空阶。洞房人静，斜月照徘徊。又是重阳近也，几处处，砧杵声催。西窗下，风摇翠竹，疑是故人来。
</font><p></p>
&nbsp;&nbsp;&nbsp;&nbsp;伤怀。增怅望，新欢易失，往事难猜。问篱边黄菊，知为谁开。谩道愁须酒，酒未醒、愁已先回。凭阑久，金波渐转，白露点苍苔。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（三之一）</font></span></font></font></p>
<ul>
&nbsp;&nbsp;&nbsp;&nbsp;西城杨柳弄春柔。动离忧。泪难收。犹记多情，曾为系归舟。碧野朱桥当日事，人不见，水空流。
</font><p></p>
&nbsp;&nbsp;&nbsp;&nbsp;韶华不为少年留。恨悠悠。几时休。飞絮落花时候、一登楼。便做春江都是泪，流不尽，许多愁。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（三之二）</font></span></font></font></p>
<ul>
&nbsp;&nbsp;&nbsp;&nbsp;南来飞燕北归鸿。偶相逢。惨愁容。绿鬓朱颜，重见两衰翁。别后悠悠君莫问，无限事，不言中。
</font><p></p>
&nbsp;&nbsp;&nbsp;&nbsp;小槽春酒滴珠红。莫匆匆。满金钟。饮散落花流水、各西东。后会不知何处是，烟浪远，暮云重。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（三之三）</font></span></font></font></p>
<ul>
&nbsp;&nbsp;&nbsp;&nbsp;枣花金钏约柔荑。昔曾携。事难期。咫尺玉颜，和泪锁春闺。恰似小园桃与李，虽同处，不同枝。
</font><p></p>
&nbsp;&nbsp;&nbsp;&nbsp;玉笙初度颤鸾篦。落花飞。为谁吹。月冷风高，此恨只天知。任是行人无定处，重相见，是何时。
</font><p></p>
</ul><p></p>
<p align="center"><font face="黑体" size="3" color="#000080">满园花</font></font></font></p>
<ul>
&nbsp;&nbsp;&nbsp;&nbsp;一向沈吟久。泪珠盈襟袖。我当初不合、苦删汀９咦莸萌硗纾见底心先有。行待痴心守。甚捻著脉子，倒把人来]u。
</font><p></p>
&nbsp;&nbsp;&nbsp;&nbsp;近日来、非常罗皂丑。佛也须眉皱。怎掩得众人口，待收了孛罗。罢了从来斗。从今后。休道共我，梦见也、不能得句。
</font><p></p>
</ul><p></p>
<p align="center"><font face="黑体" size="3" color="#000080">迎春乐</font></font></font></p>
<ul>
&nbsp;&nbsp;&nbsp;&nbsp;菖蒲叶叶知多少。惟有个、蜂儿妙。雨晴红粉齐开了。露一点、娇黄小。
</font><p></p>
&nbsp;&nbsp;&nbsp;&nbsp;早是被、晓风力暴。更春共、斜阳俱老。怎得香香深处，作个蜂儿抱。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;纤云弄巧，飞星传恨，银汉迢迢暗度。金风玉露一相逢，便胜却、人间无数。
</font><p></p>
&nbsp;&nbsp;&nbsp;&nbsp;柔情似水，佳期如梦，忍顾鹊桥归路。两情若是久长时，又岂在、朝朝暮暮。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;虫声泣露惊秋枕。罗帏泪湿鸳鸯锦。独卧玉肌凉。残更与恨长。
</font><p></p>
&nbsp;&nbsp;&nbsp;&nbsp;阴风翻翠幔。雨涩灯花暗。毕竟不成眠。鸦啼金井寒。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;天涯旧恨。独自凄凉人不问。欲见回肠。断尽金炉小篆香。
</font><p></p>
&nbsp;&nbsp;&nbsp;&nbsp;黛蛾长敛。任是春风吹不展。困倚危楼。过尽飞鸿字字愁。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;秋容老尽芙蓉院。草上霜花匀似翦。西楼促坐酒杯深，风压绣帘香不卷。
</font><p></p>
&nbsp;&nbsp;&nbsp;&nbsp;玉纤慵整银筝雁。红袖时笼金鸭暖。岁华一任委西风，独有春红留醉脸。
</font><p></p>
</ul><p></p>
<p align="center"><font face="黑体" size="3" color="#000080">画堂春</font></font></font></p>
<ul>
&nbsp;&nbsp;&nbsp;&nbsp;落红铺径水平池。弄晴小雨霏霏。杏园憔悴杜鹃啼。无奈春归。
</font><p></p>
&nbsp;&nbsp;&nbsp;&nbsp;柳外画楼独上，凭阑手捻花枝。放花无语对斜晖。此恨谁知。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;水边沙外。城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。
</font><p></p>
&nbsp;&nbsp;&nbsp;&nbsp;忆昔西池会。g鹭同飞盖。携手处，今谁在。日边清梦断，镜里朱颜改。春去也，飞红万点愁如海。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;雾失楼台，月迷津渡。桃源望断无寻处。可堪孤馆闭春寒，杜鹃声里斜阳暮。
</font><p></p>
&nbsp;&nbsp;&nbsp;&nbsp;驿寄梅花，鱼传尺素。砌成此恨无重数。郴江幸自绕郴山，为谁流下潇湘去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;晓日窥轩双燕语。似与佳人，共惜春将暮。屈指艳阳都几许。可无时霎闲风雨。
</font><p></p>
&nbsp;&nbsp;&nbsp;&nbsp;流水落花无问处。只有飞云，冉冉来还去。持酒劝云云且住。凭君碍断春归路。
</font><p></p>
</ul><p></p>
<p align="center"><font face="黑体" size="3" color="#000080">一落索</font></font></font></p>
<ul>
&nbsp;&nbsp;&nbsp;&nbsp;杨花终日空飞舞，奈久长难驻。海潮虽是暂时来，却有个、堪凭处。
</font><p></p>
&nbsp;&nbsp;&nbsp;&nbsp;紫府碧云为路。好相将归去。肯如薄幸五更风，不解与、花为主。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;夜来酒醒清无梦，愁倚阑干。露滴轻寒。雨打芙蓉泪不干。
</font><p></p>
&nbsp;&nbsp;&nbsp;&nbsp;佳人别后音尘悄，瘦尽难拚。明月无端。已过红楼十二间。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;妙手写徽真。水翦双眸点绛唇。疑是昔年窥宋玉，东邻。只露墙头一半身。
</font><p></p>
&nbsp;&nbsp;&nbsp;&nbsp;往事已酸辛。谁记当年翠黛颦。尽道有些堪恨处，无情。任是无情也动人。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（以阮郎归歌之亦可）</font></span></font></font></p>
<ul>
&nbsp;&nbsp;&nbsp;&nbsp;碧天如水月如眉。城头银漏迟。绿波风动画船移。娇羞初见时。
</font><p></p>
&nbsp;&nbsp;&nbsp;&nbsp;银烛暗，翠帘垂。芳心两自知。楚台魂断晓云飞。幽欢难再期。
</font><p></p>
</ul><p></p>
<p align="center"><font face="黑体" size="3" color="#000080">河传</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;乱花飞絮。又望空斗合，离人愁苦。那更夜来，一霎薄情风雨。暗掩将、春色去。
</font><p></p>
&nbsp;&nbsp;&nbsp;&nbsp;篱枯壁尽因谁做。若说相思，佛也眉儿聚。莫怪为伊，底死萦肠惹肚。为没教、人恨处。
</font><p></p>
</ul><p></p>
<p align="center"><font face="黑体" size="3" color="#000080">河传</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;恨眉醉眼。甚轻轻觑著，神魂迷乱。常记那回，小曲阑干西畔。鬓云松、罗袜i。
</font><p></p>
&nbsp;&nbsp;&nbsp;&nbsp;丁香笑吐娇无限。语软声低，道我何曾惯。云雨未谐，早被东风吹散。闷损人、天不管。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（五之一）</font></span></font></font></p>
<ul>
&nbsp;&nbsp;&nbsp;&nbsp;漠漠轻寒上小楼。晓阴无赖似穷秋。淡烟流水画屏幽。
</font><p></p>
&nbsp;&nbsp;&nbsp;&nbsp;自在飞花轻似梦，无边丝雨细如愁。宝帘闲挂小银钩。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（五之二）</font></span></font></font></p>
<ul>
&nbsp;&nbsp;&nbsp;&nbsp;香靥凝羞一笑开。柳腰如醉肯相挨。日长春困下楼台。
</font><p></p>
&nbsp;&nbsp;&nbsp;&nbsp;照水有情聊整鬓，倚阑无绪更兜鞋。眼边牵系懒归来。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（五之三）</font></span></font></font></p>
<ul>
&nbsp;&nbsp;&nbsp;&nbsp;霜缟同心翠黛连。红绡四角缀金钱。恼人香k是龙涎。
</font><p></p>
&nbsp;&nbsp;&nbsp;&nbsp;枕上忽收疑是梦，灯前重看不成眠。又还一段恶因缘。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（五之四）</font></span></font></font></p>
<ul>
&nbsp;&nbsp;&nbsp;&nbsp;脚上鞋儿四寸罗。唇边朱粉一樱多。见人无语但回波。
</font><p></p>
&nbsp;&nbsp;&nbsp;&nbsp;料得有心怜宋玉，只应无奈楚襄何。今生有分共伊麽。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（五之五）</font></span></font></font></p>
<ul>
&nbsp;&nbsp;&nbsp;&nbsp;锦帐重重卷暮霞。屏风曲曲斗红牙。恨人何事苦离家。
</font><p></p>
&nbsp;&nbsp;&nbsp;&nbsp;枕上梦魂飞不去，觉来红日又西斜。满庭芳草衬残花。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（五之一）</font></span></font></font></p>
<ul>
&nbsp;&nbsp;&nbsp;&nbsp;门外鸦啼杨柳。春色著人如酒。睡起熨沈香，玉腕不胜金斗。消瘦。消瘦。还是褪花时候。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（五之二）</font></span></font></font></p>
<ul>
&nbsp;&nbsp;&nbsp;&nbsp;遥夜沈沈如水。风系驿亭深闭。梦破鼠窥灯，霜送晓寒侵被。无寐。无寐。门外马嘶人起。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（五之三）</font></span></font></font></p>
<ul>
&nbsp;&nbsp;&nbsp;&nbsp;幽梦匆匆破后。妆粉乱痕沾袖。遥想酒醒来，无奈玉销花瘦。回首。回首。绕岸夕阳疏柳。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（五之四）</font></span></font></font></p>
<ul>
&nbsp;&nbsp;&nbsp;&nbsp;楼外残阳红满。春入柳条将半。桃李不禁风，回首落英无限。肠断。肠断。人共楚天俱远。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（五之五）</font></span></font></font></p>
<ul>
&nbsp;&nbsp;&nbsp;&nbsp;池上春归何处。满目落花飞絮。孤馆悄无人，梦断月堤路。无绪。无绪。帘外五更风雨。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（四之一）</font></span></font></font></p>
<ul>
&nbsp;&nbsp;&nbsp;&nbsp;退花新绿渐团枝。扑人风絮飞。秋千未拆水平堤。落红成地衣。
</font><p></p>
&nbsp;&nbsp;&nbsp;&nbsp;游蝶困，乳莺啼。怨春春怎知。日长早被酒禁持。那堪更别离。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（四之二）</font></span></font></font></p>
<ul>
&nbsp;&nbsp;&nbsp;&nbsp;宫腰袅袅翠鬟松。夜堂深处逢。无端银烛殒秋风。灵犀得暗通。
</font><p></p>
&nbsp;&nbsp;&nbsp;&nbsp;身有恨，恨无穷。星河沈晓空。陇头流水各西东。佳期如梦中。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（四之三）</font></span></font></font></p>
<ul>
&nbsp;&nbsp;&nbsp;&nbsp;潇湘门外水平铺。月寒征棹孤。红妆饮罢少踟蹰。有人偷向隅。
</font><p></p>
&nbsp;&nbsp;&nbsp;&nbsp;挥玉箸，洒真珠。梨花春雨余。人人尽道断肠初。那堪肠已无。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（四之四）</font></span></font></font></p>
<ul>
&nbsp;&nbsp;&nbsp;&nbsp;湘天风雨破寒初。深沈庭院虚。丽谯吹罢小单于。迢迢清夜徂。
</font><p></p>
&nbsp;&nbsp;&nbsp;&nbsp;乡梦断，旋魂孤。峥嵘岁又除。衡阳犹有雁传书。郴阳和雁无。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（三之一）</font></span></font></font></p>
<ul>
&nbsp;&nbsp;&nbsp;&nbsp;北苑研膏，方圭圆璧，名动万里京关。碎身粉骨，功合上凌烟。尊俎风流战胜，降春睡、开拓愁边。纤纤捧，香泉溅乳，金缕鹧鸪斑。
</font><p></p>
&nbsp;&nbsp;&nbsp;&nbsp;相如，方病酒，一觞一咏，宾有群贤。便扶起灯前，醉玉颓山。搜揽胸中万卷，还倾动、三峡词源。归来晚，文君未寝，相对小妆残。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（三之一）</font></span></font></font></p>
<ul>
&nbsp;&nbsp;&nbsp;&nbsp;晓色云开，春随人意，骤雨才还晴。古台芳榭，飞燕蹴红英。舞困榆钱自落，秋千外、绿水桥平。东风里，朱门映柳，低按小秦筝。
</font><p></p>
&nbsp;&nbsp;&nbsp;&nbsp;多情。行乐处，珠钿翠盖，玉辔红缨。渐酒空金}，花困蓬瀛。豆寇梢头旧恨，十年梦、屈指堪惊。恁阑久，疏烟淡日，寂寞下芜城。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（茶词・三之一）</font></span></font></font></p>
<ul>
&nbsp;&nbsp;&nbsp;&nbsp;雅燕飞觞，清谈挥座，使君高会群贤。密云双凤，初破缕金团。窗外炉烟似动。开瓶试、一品香泉。轻淘起，香生玉尘，雪溅紫瓯圆。
</font><p></p>
&nbsp;&nbsp;&nbsp;&nbsp;娇鬟。宜美盼，双擎翠袖，稳步红莲。坐中客翻愁，酒醒歌阑。点上纱笼画烛，花骢弄、月影当轩。频相顾，余欢未尽，欲去且流连。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;玉楼深锁薄情种。清夜悠悠谁共。羞见枕衾鸳凤。闷即和衣拥。
</font><p></p>
&nbsp;&nbsp;&nbsp;&nbsp;无端画角严城动。惊破一番新梦。窗外月华霜重。听彻梅花弄。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（十首并诗・①王昭君）</font></span></font></font></p>
<ul>
&nbsp;&nbsp;&nbsp;&nbsp;//诗曰：汉宫选女适单于。明妃敛袂登毡车。玉容寂寞花无主，顾影低回泣路隅。行行渐入阴山路。目送征鸿入云去。独抱琵琶恨更深，汉宫不见空回顾。\\
</font><p></p>
&nbsp;&nbsp;&nbsp;&nbsp;回顾。汉宫路。杆拨檀槽鸾对舞。玉容寂寞花无主。顾影偷弹玉箸。未央宫殿知何处。目送征鸿南去。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（②乐昌公主）</font></span></font></font></p>
<ul>
&nbsp;&nbsp;&nbsp;&nbsp;//诗曰：金陵往昔帝王州。乐昌主第最风流。一朝隋兵到江上，共抱凄凄去国愁。越公万骑鸣箫鼓。剑拥玉人天上去。空携破镜望江尘，千古江枫笼辇路。\\
</font><p></p>
&nbsp;&nbsp;&nbsp;&nbsp;辇路。江枫古。楼上吹箫人在否。菱花半璧香尘污。往日繁华何处。旧欢新爱谁是主。啼笑两难分付。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（③崔徽）</font></span></font></font></p>
<ul>
&nbsp;&nbsp;&nbsp;&nbsp;//诗曰：蒲中有女号崔徽。轻似南山翡翠儿。使君当日最宠爱，坐中对客常拥持。一见裴郎心似醉。夜解罗衣与门吏。西门寺里乐未央，乐府至今歌翡翠。\\
</font><p></p>
&nbsp;&nbsp;&nbsp;&nbsp;翡翠。好容止。谁使庸奴轻点缀。裴郎一见心如醉。笑里偷传深意。罗衣中夜与门吏。暗结城西幽会。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（④无双）</font></span></font></font></p>
<ul>
&nbsp;&nbsp;&nbsp;&nbsp;//诗曰：尚书有女名无双。蛾眉如画学新妆。姊家仙客最明后，舅母惟只呼王郎。尚书往日先曾许。数载睽违今复遇。闻说襄王二十年，当时未必轻相慕。\\
</font><p></p>
&nbsp;&nbsp;&nbsp;&nbsp;相慕。无双女。当日尚书先曾许。王郎明俊神仙侣。肠断别离情苦。数年睽恨今复遇。笑指襄江归去。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（⑤灼灼）</font></span></font></font></p>
<ul>
&nbsp;&nbsp;&nbsp;&nbsp;//诗曰：锦城春暖花欲飞。灼灼当庭舞柘枝。相君上客河东秀，自言那复旁人知。妾愿身为梁上燕。朝朝暮暮长相见。云收月堕海沈沈，泪满红绡寄肠断。\\
</font><p></p>
&nbsp;&nbsp;&nbsp;&nbsp;肠断。绣帘卷。妾愿身为梁上燕。朝朝暮暮长相见。莫遣恩迁情变。红绡粉泪知何限。万古空传遗怨。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（⑥盼盼）</font></span></font></font></p>
<ul>
&nbsp;&nbsp;&nbsp;&nbsp;//诗曰：百尺楼高燕子飞。楼上美人颦翠眉。将军一去音容远，只有年年旧燕归。春风昨夜来深院。春色依然人不见。只余明月照孤眠，唯望旧恩空恋恋。\\
</font><p></p>
&nbsp;&nbsp;&nbsp;&nbsp;恋恋。楼中燕。燕子楼空春色晚。将军一去音容远。空锁楼中深怨。春风重到人不见。十二阑干倚遍。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（⑦莺莺）</font></span></font></font></p>
<ul>
&nbsp;&nbsp;&nbsp;&nbsp;//诗曰：崔家有女名莺莺。未识春光先有情。河桥兵乱依萧寺，红愁绿惨见张生。张生一见春情重。明月拂墙花树动。夜半红娘拥抱来，脉脉惊魂若春梦。\\
</font><p></p>
&nbsp;&nbsp;&nbsp;&nbsp;春梦。神仙洞。冉冉拂墙花树动。西厢待月知谁共。更觉玉人情重。红娘深夜行云送。困钗横金凤。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（⑧采莲）</font></span></font></font></p>
<ul>
&nbsp;&nbsp;&nbsp;&nbsp;//诗曰：若耶溪边天气秋。采莲女儿溪岸头。笑隔荷花共人语，烟波渺渺荡轻舟。数声水调红娇晚。棹转舟回笑人远。肠断谁家游冶郎，尽日踟蹰临柳岸。\\
</font><p></p>
&nbsp;&nbsp;&nbsp;&nbsp;柳岸。水清浅。笑折荷花呼女伴。盈盈日照新妆面。水调空传幽怨。扁舟日暮笑声远。对此令人肠断。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（⑨烟中怨）</font></span></font></font></p>
<ul>
&nbsp;&nbsp;&nbsp;&nbsp;//诗曰：鉴湖楼阁与云齐。楼上女儿名阿溪。十五能为绮丽句，平生未解出幽闺。谢郎巧思诗裁翦。能使佳人动幽怨。琼枝璧月结芳期，斗帐双双成眷恋。\\
</font><p></p>
&nbsp;&nbsp;&nbsp;&nbsp;眷恋。西湖岸。湖面楼台侵云汉。阿溪本是飞琼伴。风月朱扉斜掩。谢郎巧思诗裁翦。能动芳怀幽怨。
</font><p></p>
</ul><p></p>
<p align="center"><font face="黑体" size="3" color="#000080">词笑令</font><span><font size="2" color="#FF00FF">（⑩离魂记）</font></span></font></font></p>
<ul>
&nbsp;&nbsp;&nbsp;&nbsp;//诗曰：深闺女儿娇复痴。春愁春恨那复知。舅兄唯有相拘意，暗想花心临别时。离舟欲解春江暮。冉冉香魂逐君去。重来两身复一身，梦觉春风话心素。\\
</font><p></p>
&nbsp;&nbsp;&nbsp;&nbsp;心素。与谁语。始信别离情最苦。兰舟欲解春江暮。精爽随君归去。异时携手重来处。梦觉春风庭户。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（三之一）</font></span></font></font></p>
<ul>
&nbsp;&nbsp;&nbsp;&nbsp;高城望断尘如雾。不见联骖处。夕阳村外小湾头。只有柳花无数。送归舟。
</font><p></p>
&nbsp;&nbsp;&nbsp;&nbsp;琼枝玉树频相见。只恨离人远。欲将幽事寄青楼。争奈无情江水、不西流。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（三之二）</font></span></font></font></p>
<ul>
&nbsp;&nbsp;&nbsp;&nbsp;碧桃天上栽和露。不是凡花数。乱山深处水潆回。可惜一枝如画、为谁开。
</font><p></p>
&nbsp;&nbsp;&nbsp;&nbsp;轻寒细雨情何限。不道春难管。为君沈醉又何妨。只怕酒醒时候、断人肠。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（三之三）</font></span></font></font></p>
<ul>
&nbsp;&nbsp;&nbsp;&nbsp;行行信马横塘畔。烟水秋平岸。绿荷多少夕阳中。知为阿谁凝恨、背西风。
</font><p></p>
&nbsp;&nbsp;&nbsp;&nbsp;红妆艇子来何处。荡桨偷相顾。鸳鸯惊起不无愁。柳外一双飞去、却回头。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（桃源・二之一）</font></span></font></font></p>
<ul>
&nbsp;&nbsp;&nbsp;&nbsp;醉漾轻舟，信流引到花深处。尘缘相误。无计花间住。
</font><p></p>
&nbsp;&nbsp;&nbsp;&nbsp;烟水茫茫，千里斜阳暮。山无数。乱红如雨。不记来时路。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;月转乌啼，画堂宫徵生离恨。美人愁闷。不管罗衣褪。
</font><p></p>
&nbsp;&nbsp;&nbsp;&nbsp;清泪斑斑，挥断柔肠寸。嗔人问。背灯偷h。拭尽残妆粉。
</font><p></p>
</ul><p></p>
<p align="center"><font face="黑体" size="3" color="#000080">品令</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;幸自得。一分索强，教人难吃。好好地恶了十来日。恰而今、较些不。
</font><p></p>
&nbsp;&nbsp;&nbsp;&nbsp;须管啜持教笑，又也何须乞织。B666倚赖脸儿得人惜。放软顽、道不得。
</font><p></p>
</ul><p></p>
<p align="center"><font face="黑体" size="3" color="#000080">品令</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;掉又惧。天然个品格。于中压一。帘儿下时把鞋儿踢。语低低、笑咭咭。
</font><p></p>
&nbsp;&nbsp;&nbsp;&nbsp;每每秦楼相见，见了无限怜惜。人前强不欲相沾识。把不定、脸儿赤。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（三之一）</font></span></font></font></p>
<ul>
&nbsp;&nbsp;&nbsp;&nbsp;玉漏迢迢尽，银潢淡淡横。梦回宿酒未全醒。已被邻鸡催起、怕天明。
</font><p></p>
&nbsp;&nbsp;&nbsp;&nbsp;臂上妆犹在，襟间泪尚盈。水边灯水渐人行。天外一钩残月、带三星。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（三之二）</font></span></font></font></p>
<ul>
&nbsp;&nbsp;&nbsp;&nbsp;愁鬓香云坠，娇眸水玉裁。月屏风幌为谁开。天外不知音耗、百般猜。
</font><p></p>
&nbsp;&nbsp;&nbsp;&nbsp;玉露沾庭砌，金凤动g灰。相看有似梦初回。只恐又抛人去、几时来。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（三之三）</font></span></font></font></p>
<ul>
&nbsp;&nbsp;&nbsp;&nbsp;香墨弯弯画，燕脂淡淡匀。揉蓝衫子杏黄裙。独倚玉阑无语、点檀唇。
</font><p></p>
&nbsp;&nbsp;&nbsp;&nbsp;人去空流水，花飞半掩门。乱山何处觅行云。又是一钩新月、照黄昏。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;千里潇湘道镀郑兰桡昔日曾经。月高风定露华清。微波澄不动，冷浸一天星。
</font><p></p>
&nbsp;&nbsp;&nbsp;&nbsp;独倚危樯情悄悄，遥闻妃瑟泠泠。新声含尽古今情。曲终人不见，江上数峰青。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;髻子偎人娇不整，眼儿失睡微重。寻思模样早心忪。断肠携手，何事太匆匆。
</font><p></p>
&nbsp;&nbsp;&nbsp;&nbsp;不忍残红犹在臂，翻疑梦里相逢。遥怜南埭上孤篷。夕阳流水，红满泪痕中。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（梦中作）</font></span></font></font></p>
<ul>
&nbsp;&nbsp;&nbsp;&nbsp;春路雨添花，花动一山春色。行到小溪深处，有黄鹂千百。
</font><p></p>
&nbsp;&nbsp;&nbsp;&nbsp;飞云当面化龙蛇，夭矫转空碧。醉卧古藤阴下，了不知南北。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;传与东坡尊舅。欲作栏干护佑。心性慢些儿，先著他人机构。虚谬。虚谬。这段姻缘生受。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;参差帘影晨光动。露桃雨柳矜新宠。闲愁多仗酒驱除，春思不禁花从臾。
</font><p></p>
&nbsp;&nbsp;&nbsp;&nbsp;倚楼听彻单于弄。却忆旧欢空有梦。当时误入饮牛津，何处重寻闻犬洞。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;午窗睡起香销鸭。斜倚妆台开镜匣。云鬟整罢却回头，屏上依稀描楚峡。
</font><p></p>
&nbsp;&nbsp;&nbsp;&nbsp;支颐痴想眉愁压。咬损纤纤银指甲。柔肠断尽少人知，闲看花帘双蝶狎。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;狂风落尽深红色。春色恼人眠不得。泪沿红粉湿罗巾，怨入青尘愁锦瑟。
</font><p></p>
&nbsp;&nbsp;&nbsp;&nbsp;岂知一夕秦楼客。烟树重重芳信隔。倚楼无语欲销魂，柳外飞来双羽玉。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;月色满湖村。枫叶芦花共断魂。好个霜天堪把盏，芳樽。一榻凝尘空掩门。
</font><p></p>
&nbsp;&nbsp;&nbsp;&nbsp;此意与谁论。独倚阑干看雁群。篱下黄花开遍了，东君。一向天涯信不闻。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;陌头柳色春将半。枝上莺声唤。客游晓日绮罗稠。紫陌东风弦管、咽朱楼。
</font><p></p>
&nbsp;&nbsp;&nbsp;&nbsp;少年抚景渐虚过。终日看花坐。独愁不见玉人留。洞府空教燕子、占风流。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;冰解芳塘，雪消遥嶂。东风水墨生绡障。烧痕一夜遍天涯。多情莫向空城望。
</font><p></p>
&nbsp;&nbsp;&nbsp;&nbsp;淡柳桥边，疏梅溪上。无人会得春来况。风光输与两鸳鸯，暖滩晴日眠相向。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（上巳日遇华严寺）</font></span></font></font></p>
<ul>
&nbsp;&nbsp;&nbsp;&nbsp;昨日清明，今朝上巳。莺花著意催春事。东风不管倦游人，一齐吹过城南寺。
</font><p></p>
&nbsp;&nbsp;&nbsp;&nbsp;沂水行歌，兰亭修禊。韶光曾见风流士。而今临水漫含情，暮云目断空迢递。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;晓树啼莺，晴洲落雁。酒旗风s村烟淡。山田过雨正宜耕，畦塍处处春泉漫。
</font><p></p>
&nbsp;&nbsp;&nbsp;&nbsp;踏翠郊原，寻芳野涧。风流旧事嗟云散。楚山谁遣送愁来，夕阳回首青无限。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（看花）</font></span></font></font></p>
<ul>
&nbsp;&nbsp;&nbsp;&nbsp;为爱西庄花满树，朝朝来扣柴门。墙头遥见簇红云。恍然迷处所，疑入武陵源。
</font><p></p>
&nbsp;&nbsp;&nbsp;&nbsp;花外飞来寒食雨，一时留住游人。村醪随意两三巡。折花头上戴，记取一年春。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;十里红楼依绿水，当年多少风流。高楼重上使人愁。远山将落日，依旧上帘钩。
</font><p></p>
&nbsp;&nbsp;&nbsp;&nbsp;一曲琵琶思往事，青衫泪满江州。访邻休问杜家秋。寒烟沙外鸟，残雪渡傍舟。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;客路光阴浑草草，等闲过了元宵。村鸡啼月下林梢。鸾声惊宿鸟，霜气入重貂。
</font><p></p>
&nbsp;&nbsp;&nbsp;&nbsp;漠漠风沙千里暗，举头一望魂消。问君何事不辞劳。平生经世意，只恐负清朝。
</font><p></p>
</ul><p></p>
<p align="center"><font face="黑体" size="3" color="#000080">钗头凤</font><span><font size="2" color="#FF00FF">（别武昌）</font></span></font></font></p>
<ul>
&nbsp;&nbsp;&nbsp;&nbsp;临丹壑。凭高阁。闲吹玉笛招黄鹤。空江暮。重回顾。一洲烟草，满川云树。住住住。
</font><p></p>
&nbsp;&nbsp;&nbsp;&nbsp;江风作。波涛恶。汀兰寂寞岸花落。长亭路。尘如雾。青山虽好，朱颜难驻。去去去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;紫燕双飞深院静。簟枕纱厨，睡起娇如病。一线碧烟萦藻井。小鬟茶进龙香饼。
</font><p></p>
&nbsp;&nbsp;&nbsp;&nbsp;拂拭菱花看宝镜。玉指纤纤，捻唾撩云鬓。闲折海榴过翠径。雪猫戏扑风花影。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（题二乔观书图）</font></span></font></font></p>
<ul>
&nbsp;&nbsp;&nbsp;&nbsp;并倚香肩颜斗玉。鬓角参差，分映芭蕉绿。厌见兵戈争鼎足。寻芳共把遗编躅。
</font><p></p>
&nbsp;&nbsp;&nbsp;&nbsp;闺阁风流谁可续。沈想清标，合贮黄金屋。江左百年传旧俗。后宫只解呈新曲。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;新草池塘烟漠漠。一夜轻雷，拆破夭桃萼。骤雨隔帘时一作。余寒犹泥罗衫薄。
</font><p></p>
&nbsp;&nbsp;&nbsp;&nbsp;斜日高楼明锦幕。楼上佳人，痴倚阑干角。心事不知缘底恶。对花珠泪双双落。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;金凤花开红落砌。帘卷斜阳，雨后凉风细。最是人间佳景致。小楼可惜人孤倚。
</font><p></p>
&nbsp;&nbsp;&nbsp;&nbsp;蛱蝶飞来花上戏。对对飞来，对对还飞去。到眼物情都触意。如何制得相思泪。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;语燕飞来惊昼睡。起步花阑，更觉无情绪。绿草离离蝴蝶戏。南园正是相思地。
</font><p></p>
&nbsp;&nbsp;&nbsp;&nbsp;池上晚来微雨霁。杨柳芙蓉，已作新凉味。目断云山君不至。香醪著意催人醉。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;今岁元宵明月好。想见家山，车马应填道。路远梦魂飞不到。清光千里空相照。
</font><p></p>
&nbsp;&nbsp;&nbsp;&nbsp;花满红楼珠箔绕。当日风流，更许谁同调。何事霜华催鬓老。把杯独对嫦娥笑。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;舟泊浔阳城下住。杳蔼昏鸦，点点云边树。九派江分从此去。烟波一望空无际。
</font><p></p>
&nbsp;&nbsp;&nbsp;&nbsp;今夜月明风细细。枫叶芦花，的是凄凉地。不必琵琶能触意。一樽自湿青衫泪。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;门外平湖新雨过。碧烟一抹鸥飞破。水木细将秋色做。云影堕。满溪芦荻西风大。
</font><p></p>
&nbsp;&nbsp;&nbsp;&nbsp;沙嘴渔舟来个个。霜鳞入脍炊香糯。歌罢沧浪谁与和。闲不那。茅檐独对青山坐。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（七夕立秋）</font></span></font></font></p>
<ul>
&nbsp;&nbsp;&nbsp;&nbsp;七夕湖头闲眺望。风烟做出秋模样。不见云屏月帐。天暄。龙Z暗渡银河浪。
</font><p></p>
&nbsp;&nbsp;&nbsp;&nbsp;二十年前今日况。玄蟾乌鹊高楼上。回首西风犹未忘。追得丧。人间万事成惆怅。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;遥忆故园春到了。朝来枝上闻啼鸟。春到故园人未到。空gB667。年年落得梅花笑。
</font><p></p>
&nbsp;&nbsp;&nbsp;&nbsp;且对芳尊舒一啸。不须更鼓高山调。看镜依刘俱草草。真潦倒。醉来唱个渔家傲。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;江上凉t情绪燠。片云消尽明团玉。水色山光相与绿。烟树簇。移舟旋旁渔灯宿。
</font><p></p>
&nbsp;&nbsp;&nbsp;&nbsp;风外何人吹紫竹。梦中听是飞鸾曲。叶落枫林声蔌蔌。幽兴触。明朝相约骑黄鹄。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;刚过淮流风景变。飞沙四面连天卷。霜拆冻髭如利剪。情莫遣。素衣一任缁尘染。
</font><p></p>
&nbsp;&nbsp;&nbsp;&nbsp;回首家山云渐远。离肠暗逐车轮转。古木荒烟鸦点点。人不见。平原落日吟羌管。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;树绕村庄。水满坡塘。倚东风、豪兴徜徉。小园几许，收尽春光。有桃花红，李花白，菜花黄。
</font><p></p>
&nbsp;&nbsp;&nbsp;&nbsp;远远围墙。隐隐茅堂。扬青旗、流水桥傍。偶然乘兴，步过东冈。正莺儿啼，燕儿舞，蝶儿忙。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;清明天气醉游郎。莺儿狂。燕儿狂。翠盖红缨，道上往来忙。记得相逢垂柳下，雕玉，缕金裳。
</font><p></p>
&nbsp;&nbsp;&nbsp;&nbsp;春光还是旧春光。桃花香。李花香。浅白深红，一一斗新妆。惆怅惜花人不见，歌一阕，泪千行。
</font><p></p>
</ul><p></p>
<p align="center"><font face="黑体" size="3" color="#000080">何满子</font></font></font></p>
<ul>
&nbsp;&nbsp;&nbsp;&nbsp;天际江流东注，云中塞雁南翔。衰草寒烟无意思，向人只会凄凉。吟断炉香袅袅，望穷海月茫茫。
</font><p></p>
&nbsp;&nbsp;&nbsp;&nbsp;莺梦春风锦幄，蛩声夜雨蓬窗。谙尽悲欢多少味，酒杯付与疏狂。无奈供愁秋色，时时递入柔肠。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;载人图灞桥雪。\\
</font><p></p>
&nbsp;&nbsp;&nbsp;&nbsp;灞桥雪。茫茫万迳人踪灭。人踪灭。此时方见，乾坤空阔。
</font><p></p>
&nbsp;&nbsp;&nbsp;&nbsp;骑驴老子真奇绝。肩山吟耸清寒冽。清寒冽。只缘不禁，梅花撩拨。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;蹄踏遍曲江花。\\
</font><p></p>
&nbsp;&nbsp;&nbsp;&nbsp;曲江花。宜春十里锦云遮。锦云遮。水边院落，山下人家。
</font><p></p>
&nbsp;&nbsp;&nbsp;&nbsp;茸茸细草承香车。金鞍玉勒争年华。争年华。酒楼青旆，歌板红牙。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;头一片庾楼月。\\
</font><p></p>
&nbsp;&nbsp;&nbsp;&nbsp;庾楼月。水天涵映秋澄彻。秋澄彻。凉风清露，瑶台银阙。
</font><p></p>
&nbsp;&nbsp;&nbsp;&nbsp;桂花香满蟾蜍窟。胡床兴发霏谈雪。霏谈雪。谁家凤管，夜深吹彻。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;今都入楚台风。\\
</font><p></p>
&nbsp;&nbsp;&nbsp;&nbsp;楚台风。萧萧瑟瑟穿帘栊。穿帘栊。沧江浩渺，绮阁玲珑。
</font><p></p>
&nbsp;&nbsp;&nbsp;&nbsp;飘飘彩笑摇长虹。泠泠仙籁鸣虚空。鸣虚空。一阑修竹，几壑疏松。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（西山）</font></span></font></font></p>
<ul>
&nbsp;&nbsp;&nbsp;&nbsp;崇峦雨过碧瑶光。花木递幽香。青冥杳霭无尘到，比龙宫、分外清凉。霁景一楼苍翠。薰风满壑笙簧。
</font><p></p>
&nbsp;&nbsp;&nbsp;&nbsp;不妨终日此徜徉。宇宙总俳场。石边试剑人何在，但荒烟、蔓草迷茫。好酹杯中芳酒，少留树杪斜阳。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（咏砧声）</font></span></font></font></p>
<ul>
&nbsp;&nbsp;&nbsp;&nbsp;一派秋声，年年向、初寒时节。早又是、半天惊籁，满庭鸣叶。几处捣残深院日，谁家敲落高楼月。道声声、总是玉关情，情何切。
</font><p></p>
&nbsp;&nbsp;&nbsp;&nbsp;斗云起，偏激烈。随风去，还幽咽。正归鸿帘幕，栖鸦城阙。闺阁幽人千里思，江湖旋客经年别。当此时、寂寞倚阑干，成愁结。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;风雨萧萧，长途上、春泥没足。谩回首、青山无数，笑人劳碌。山下粉粉梅落粉，渡头淼淼波摇绿。想小园、寂寞锁柴扉，繁花竹。
</font><p></p>
&nbsp;&nbsp;&nbsp;&nbsp;曳文履，锵鸣玉。绮楼叠，雕阑曲。又何如、湖上芒鞋草屋。万顷水云翻白鸟，一蓑烟雨耕黄犊。怅东风、相望渺天涯，空凝目。
</font><p></p>
</ul><p></p>
<p align="center"><font face="黑体" size="3" color="#000080">碧芙蓉</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;客里遇重阳，孤馆一杯，聊赏佳节。日暖天晴，喜秋光清绝。霜乍降、寒山凝紫，雾初消、DA49潭皎洁。阑干闲倚，庭院无人，颠倒飘黄叶。
</font><p></p>
&nbsp;&nbsp;&nbsp;&nbsp;故园、当此际，遥想弟兄罗列。携酒登高，把茱萸簪彻。叹笼鸟、羁踪难去，望征鸿、归心漫切。长吟抱膝，就中深意凭谁说。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（赏梅）</font></span></font></font></p>
<ul>
&nbsp;&nbsp;&nbsp;&nbsp;庭院余寒，帘栊清晓，东风初破丹苞。相逢未识，错认是夭桃。休道寒香波较晚，芳丛里、便觉孤高。凭阑久，巡檐索笑，冷蕊向青袍。
</font><p></p>
&nbsp;&nbsp;&nbsp;&nbsp;扬州，春兴动，主人情重，招集吟豪。信冰姿潇洒，趣在风骚。脉脉此情谁会，和羹事、且付香醪。归来后，湖头月淡，伫立看烟涛。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;千门明月，天如水，正是人间佳节。开尽小梅春气透，花烛家家罗列。来往绮罗，喧阗箫鼓，达旦何曾歇。少年当此，风光真是殊绝。
</font><p></p>
&nbsp;&nbsp;&nbsp;&nbsp;遥想二十年前，此时此夜，共绾同心结。窗外冰轮依旧在，玉貌已成长别。旧著罗衣，不堪触目，洒泪都成血。细思往事，只添镜里华发。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（赤壁舟中咏雪）</font></span></font></font></p>
<ul>
&nbsp;&nbsp;&nbsp;&nbsp;中流鼓楫，浪花舞，正见江天飞雪。远水长空连一色，使我吟怀逸发。寒峭千峰，光摇万象，四野人踪灭。孤舟垂钓，渔蓑真个清绝。
</font><p></p>
&nbsp;&nbsp;&nbsp;&nbsp;遥想溪上风流，悠然乘兴，独棹山阴月。争似楚江帆影净，一曲浩歌空阔。禁体词成，过眉酒热，把唾壶敲缺。冯夷惊道，城翁无比赤壁。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;画桥东过，朱门下，一水闲萦花草，独驾一舟千里去，心与长天共渺。乍暖扶春，轻寒弄晓，是处人踪少。黯然望极，酒旗茅屋斜亍
</font><p></p>
&nbsp;&nbsp;&nbsp;&nbsp;少年无限风流，有谁念我，此际情难表。遥想蓝桥何日到，暗把心期自祷。柳陌轻E97C，沙汀残雪，一路风烟好。携壶自饮，闲听山畔啼鸟。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;朝来佳气，郁葱葱，报道悬弧良节。绿水朱华秋色嫩，景比蓬莱更别。万缕银须，一枝铁杖，信是人中杰。此翁八十，怪来精彩殊绝。
</font><p></p>
&nbsp;&nbsp;&nbsp;&nbsp;闻道久种阴功，杏林橘井，此辈都休说。一点心通南极老，锡与长生仙牒。乱舞斑衣，齐倾寿酒，满座笙歌咽。年年今日，华堂醉倒明月。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（咏柳）</font></span></font></font></p>
<ul>
&nbsp;&nbsp;&nbsp;&nbsp;纤腰袅袅，东风里、逞尽娉婷态度。应是青皇偏著意，尽把韶华付与。月榭花台，珠帘画槛，几处堆金缕。不胜风韵，陌头又过朝雨。
</font><p></p>
&nbsp;&nbsp;&nbsp;&nbsp;闻说灞水桥边，年年春暮，满地飘香絮。掩映夕阳千万树，不道离情正苦。上苑风和，琐窗昼静，调弄娇莺语。伤春人瘦，倚阑半饷延伫。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（过小孤山）</font></span></font></font></p>
<ul>
&nbsp;&nbsp;&nbsp;&nbsp;长江滚滚，东流去，激浪飞珠溅雪。独见一峰青C86F，当住中流万折。应是天公，恐他澜倒，特向江心设。屹然今古，舟郎指点争说。
</font><p></p>
&nbsp;&nbsp;&nbsp;&nbsp;岸边无数青山，萦回紫翠，掩映云千叠。都让洪涛恣汹涌，却把此峰孤绝。薄暮烟扉，高空日焕，谙历阴晴彻。行人过此，为君几度击楫。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;满天风雪，向行人、做出征途模样。回首家山才咫尺，便有许多离况。少岁交游，当时风景，喜得重相傍。一樽谈旧，骊驹门外休唱。
</font><p></p>
&nbsp;&nbsp;&nbsp;&nbsp;自笑二十年来，扁舟来往，惭愧湖头浪。献策彤庭身渐老，惟有丹心增壮。玉洞花光，金城柳眼，何用生凄怆。为君起舞，惊看豪气千丈。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;夜凉湖上，酌芳尊，对此一轮皓月。岁月匆匆人老大，又近中秋时节。夜气矗湖光旷邈。风舞萧萧叶。水天一色，坐来肌骨清彻。
</font><p></p>
&nbsp;&nbsp;&nbsp;&nbsp;自念尘满征衫，无人为浣，洒泪今成血。玉兔银蟾休道远，不识愁人情切。绣帐香销，画屏烛冷，此意凭谁说。天青海碧，枉教望断瑶阙。
</font><p></p>
</ul><p></p>
<p align="center"><font face="黑体" size="3" color="#000080">解语花</font></font></font></p>
<ul>
&nbsp;&nbsp;&nbsp;&nbsp;窗涵月影，瓦冷霜华，深院重门悄。画楼雪杪。谁家笛、弄彻梅花新调。寒灯凝照。见锦帐、双鸾翔绕。当此时、倚几沈吟，好景都成恼。
</font><p></p>
&nbsp;&nbsp;&nbsp;&nbsp;曾过云山烟岛。对绣襦甲帐，亲逢一笑。人间年少。多情子、惟恨相逢不早。如今见了。却又惹、许多愁抱。算此情、除是青禽，为我殷勤报。
</font><p></p>
</ul><p></p>
<p align="center"><font face="黑体" size="3" color="#000080">玉烛新</font></font></font></p>
<ul>
&nbsp;&nbsp;&nbsp;&nbsp;泰阶开景运。见金锁绿沈，辕门春静。几年淮海，烟波境、贮此风流标韵。连天笳鼓，又催把、经纶管领。文武事，细柳长杨，从头属齐整。
</font><p></p>
&nbsp;&nbsp;&nbsp;&nbsp;早闻横槊燕然，画图里，争传麒麟旧影。临岐笑问。谁得似、占了山林钟鼎。古来难并。才信是、人间英俊。试看取、紫绶金章，朱颜绿鬓。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;禁烟时候风和，越罗初试春衫薄。昼长深院，梦回孤枕，风吹铃索。绮陌花香，芳郊尘软，正堪游乐。倚阑干、瘦损无人问，重重绿树围朱阁。
</font><p></p>
&nbsp;&nbsp;&nbsp;&nbsp;对镜时时泪落。总无心、淡妆浓抹。晨窗夜帐，几番误喜，灯花檐鹊。月下琼卮，花前金盏，与谁斟酌。望王孙、甚日归来，除是车轮生角。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;琐窗睡起门重闭，无奈杨花轻薄。水沈烟冷，琵琶尘掩，懒亲弦索。檀板歌莺，霓裳舞燕，当年娱乐。望天涯、万叠关山，烟草连天，远凭高阁。
</font><p></p>
&nbsp;&nbsp;&nbsp;&nbsp;闲把菱花自照，笑春山、为谁涂抹。几时待得，信传青鸟，桥通鸟鹊。梦后余情，愁边剩思，引杯孤酌。正黯然、对景销魂，墙外一声谯角。
</font><p></p>
</ul><p></p>
<p align="center"><font face="黑体" size="3" color="#000080">石州慢</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;深院萧条，满地苍苔，一丛荒菊。含霜冷蕊，全无佳思，向人摇绿。客边节序，草草付与清觞，孤吟只把羁怀触。便击碎歌壶，有谁知中曲。
</font><p></p>
&nbsp;&nbsp;&nbsp;&nbsp;凝目。乡关何处，华发缁尘，年来劳碌。契阔山中松径，湖边茅屋。沈思此景，几度梦里追寻，青枫路远迷烟竹。待倩问麻姑，借秋风黄鹄。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;西风落叶。正祖席将收，离歌三叠。鹤喜仙还，珠愁主去，立马城头难别。三十六湖春水，二十四桥秋月。争羡道，这水如膏泽，月同莹洁。
</font><p></p>
&nbsp;&nbsp;&nbsp;&nbsp;殊绝。郊陌上，桑柘阴阴，听得行人说。三木论囚，五花判事，个个待公方决。鸾凤清标重睹，驷马高门须设。挥袂处，望甘棠召伯，教人凄咽。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;梅花春动。见佳气充庭，祥烟萦栋。华发方欢，斑衣正舞，飞下九霄丹凤。温诏辉煌宠渥，御墨淋流恩重。平世里，把荣华占断，谁人堪共。
</font><p></p>
&nbsp;&nbsp;&nbsp;&nbsp;听颂。天付与，五福随身，总是阴功种。帘幕笼云，楼台丽日，不数蓬莱仙洞。白雪歌翻瑶瑟，玄露酒倾银瓮。更愿取，早起来廊庙，为苍生用。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;花香馥郁。正春色平中，海筹添屋。金马清才，玉麟旧守，帝遣暂临江国。冠盖光生南楚，川岳灵钟西蜀。堪羡是，有汪洋万顷，珠玑千斛。
</font><p></p>
&nbsp;&nbsp;&nbsp;&nbsp;听祝。愿多寿，多福多男，溥作苍生福。碧柳绯桃，锦袍乌帽，辉映颜朱鬓绿。早见鹤楼风采，归掌鸾坡机轴。百岁里，庆团B622长似，冰轮满足。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;新阳上帘幌，东风转，又是一年华。正驼褐寒侵，燕钗春袅。句翻词客，簪斗宫娃。堪娱处，林莺啼暖树，渚鸭睡睛沙。绣阁轻烟，剪灯时候，青旗残雪，卖酒人家。
</font><p></p>
&nbsp;&nbsp;&nbsp;&nbsp;此时，因重省，瑶台畔，曾过翠盖香车。惆怅尘缘犹在，密约还赊。念鳞鸿不见，谁传芳信，潇湘人远，空采苹花。无奈疏梅风景，淡草天涯。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;锦里繁华，峨眉佳丽，远客初来。忆那处园林，旧家桃李，知他别后，几度花开。月下金，花间玉，都化相思一寸灰。愁绝处，又香销宝鸭，灯晕兰煤。
</font><p></p>
&nbsp;&nbsp;&nbsp;&nbsp;东风杜宇声哀，叹万里、何由便得回。但日日登高，眼穿剑阁，时时怀古，泪洒琴台。尺素书沈，偷香人远，驿使何时为寄梅。对落日，因凝思此意，立遍苍苔。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;暖日高城，东风旧侣，共约寻芳。正南浦春回，东冈寒退，粼粼鸭绿，袅袅鹅黄。柳下观鱼，沙边听鸟，坐久时生杜若香。绮陌上，见踏青挑菜，游女成行。
</font><p></p>
&nbsp;&nbsp;&nbsp;&nbsp;人间今古堪伤。春草春花梦几场。忆淮海当年，英豪满座，词翻鲍谢，字压钟王。今日重来，昔人何在，把笔兰皋思欲狂。对丽景，且莫思往事，一醉斜阳。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（重九）</font></span></font></font></p>
<ul>
&nbsp;&nbsp;&nbsp;&nbsp;傍湖滨、几椽茅屋，依然又过重九。烟波望断无人见，惟有风吹疏柳。凝思久。向此际，寒云满目空搔首。何人送酒。但一曲溪流，数枝野菊，自把唾壶叩。
</font><p></p>
&nbsp;&nbsp;&nbsp;&nbsp;休株守。尘世难逢笑口。青春过了难又。一年好景真须记，橘绿橙黄时候。君念否。最可惜，霜天闲却传杯手。鸥朋鹭友。聊摘取茱萸，殷勤插鬓，香雾满衫袖。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font></font></font></p>
<ul>
&nbsp;&nbsp;&nbsp;&nbsp;雨初歇。帘卷一钩淡月。望河汉、几点疏星，冉冉纤云度林樾。此景清更绝。谁念温柔蕴结。孤灯暗，独步华堂，蟋蟀莎阶弄时节。
</font><p></p>
&nbsp;&nbsp;&nbsp;&nbsp;沈思恨难说。忆花底相逢，亲赠罗缬。春鸿秋雁轻离别。拟寻个锦鳞，寄将尺素，又恐烟波路隔越。歌残唾壶缺。
</font><p></p>
&nbsp;&nbsp;&nbsp;&nbsp;凄咽。意空切。但醉损琼卮，望断蔗瑶阙。御沟曾解流红叶。待何日重见，霓裳听彻。彩楼天远，夜夜襟袖染啼血。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
