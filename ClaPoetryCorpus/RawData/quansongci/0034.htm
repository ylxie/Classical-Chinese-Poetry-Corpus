<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;晁冲之</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">汉宫春</font></font></font></p>
<ul>
&nbsp;&nbsp;&nbsp;&nbsp;黯黯离怀，向东门系马，南浦移舟。薰风乱飞燕子，时下轻鸥。无情渭水，问谁教、日日东流。常是送、行人去后，烟波一向离愁。
</font><p></p>
&nbsp;&nbsp;&nbsp;&nbsp;回首旧游如梦，记踏青饮，拾翠狂游。无端彩云易散，覆水难收。风流未老，拚千金、重入扬州。应又是、当年载酒，依前名占青楼。
</font><p></p>
</ul><p></p>
<p align="center"><font face="黑体" size="3" color="#000080">玉蝴蝶</font></font></font></p>
<ul>
&nbsp;&nbsp;&nbsp;&nbsp;目断江南千里，灞桥一望，烟水微茫。尽锁重门，人去暗度流光。雨轻轻、梨花院落，风淡淡、杨柳池塘。恨偏长。佩沈湘浦，云散高唐。
</font><p></p>
&nbsp;&nbsp;&nbsp;&nbsp;清狂。重来一梦，手搓梅子，煮酒初尝。寂寞经春，小桥依旧燕飞忙。玉钩栏、凭多渐暖，金缕枕、别久犹香。最难忘。看花南陌，待月西厢。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;小阁倚晴空，数声钟定。斗柄寒垂暮天净。向来残酒，尽被晓风吹醒。眼前还认得，当时景。
</font><p></p>
&nbsp;&nbsp;&nbsp;&nbsp;旧恨与新愁，不堪重省。自叹多情更多病。绮窗犹在，敲遍阑干谁应。断肠明月下，梅摇影。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;蝴蝶满西园，啼莺无数。水阁桥南路。凝伫。两行烟柳，吹落一池飞絮。秋千斜挂起，人何处。
</font><p></p>
&nbsp;&nbsp;&nbsp;&nbsp;把酒劝君，闲愁莫诉。留取笙歌住。休去。几多春色，禁得许多风雨。海棠花谢也，君知否。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;寒食不多时，牡丹初卖。小院重帘燕飞碍。昨宵风雨，只有一分春在，今朝犹自得，阴晴快。
</font><p></p>
&nbsp;&nbsp;&nbsp;&nbsp;熟睡起来，宿酲微带。不惜罗襟h眉黛，日高梳洗，看著花阴移改。笑摘双杏子，连枝戴。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;双舸亭亭横晚渚，城中飞观嵯峨。画桥灯火照清波。玉钩平浸水，金锁半沈河。
</font><p></p>
&nbsp;&nbsp;&nbsp;&nbsp;试问无情堤上柳，也应厌听离歌。人生无奈别离何。夜长嫌梦短，泪少怕愁多。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;忆昔西池池上饮，年年多少欢娱。别来不寄一行书。寻常相见了，犹道不如初。
</font><p></p>
&nbsp;&nbsp;&nbsp;&nbsp;安稳锦屏今夜梦，月明好渡江湖。相思休问定何如。情知春去后，管得落花无。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;谩道追欢惟九日，年年此恨偏浓。今朝吹帽与谁同。黄花都未拆，和泪泣西风。
</font><p></p>
&nbsp;&nbsp;&nbsp;&nbsp;应恐登临肠更断，故交烟雨迷空。为君一曲送飞鸿。谁能推毂我，深入醉乡中。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;浦口潮来沙尾涨。危樯半落帆游漾，水调不知何处唱。风淡荡。鳜鱼吹起桃花浪。
</font><p></p>
&nbsp;&nbsp;&nbsp;&nbsp;雪尽小桥梅总放。层楼一任愁人上。万里长安回首望。山四向。澄江日色如春酿。
</font><p></p>
</ul><p></p>
<p align="center"><font face="黑体" size="3" color="#000080">传言玉女</font></font></font></p>
<ul>
&nbsp;&nbsp;&nbsp;&nbsp;一夜东风，吹散柳梢残雪。御楼烟暖，正鳌山对结。箫鼓向晚，凤辇初归宫阙。千门灯火，九街风月。
</font><p></p>
&nbsp;&nbsp;&nbsp;&nbsp;绣阁人人，乍嬉游、困又歇。笑匀妆面，把朱帘半揭。娇波向人，手捻玉梅低说。相逢常是，上元时节。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;帘外新来双燕。珠阁琼楼穿遍。香径得泥归，飞蹙池塘波面。谁见。谁见。春晚昭阳宫殿。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;墙外辘轳金井。惊梦瞢腾初省。深院闭斜阳，燕入阴阴帘影。人静。人静。花落鸟啼风定。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;门在垂杨阴里。楼枕曲江春水。一阵牡丹风，香压满园花气。沈醉。沈醉。不记绿窗先睡。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
