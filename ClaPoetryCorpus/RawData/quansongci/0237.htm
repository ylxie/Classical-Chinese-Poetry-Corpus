<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;惠&nbsp;洪</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送因觉先）</font></span></font></font></p>
<ul>
&nbsp;&nbsp;&nbsp;&nbsp;南涧茶香笑语新。西州春涨小舟横。困顿人归烂熳晴。
</font><p></p>
&nbsp;&nbsp;&nbsp;&nbsp;天迥游丝长百尺，日高飞絮满重城。一番花信近清明。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（妙高墨梅）</font></span></font></font></p>
<ul>
&nbsp;&nbsp;&nbsp;&nbsp;日暮江空船自流。谁家院落近沧洲。一枝闲暇出墙头。
</font><p></p>
&nbsp;&nbsp;&nbsp;&nbsp;数朵幽香和月暗，十分归意为春留。风撩片片是闲愁。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（万回）</font></span></font></font></p>
<ul>
&nbsp;&nbsp;&nbsp;&nbsp;玉带云袍重顶露。一生笑傲知何故。万里归来方旦暮。休疑虑。大千捏在豪端聚。
</font><p></p>
&nbsp;&nbsp;&nbsp;&nbsp;不解犁田分亩步。却能对客鸣花鼓。忽共老安相耳语。还推去。莫来拦我球门路。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（丹霞）</font></span></font></font></p>
<ul>
&nbsp;&nbsp;&nbsp;&nbsp;不怕石头行路滑。归来那爱驹儿踏。言下百骸俱拨撒。无剩法。灵然昼夜光通绕。
</font><p></p>
&nbsp;&nbsp;&nbsp;&nbsp;古寺天寒还恶发。夜将木佛齐烧杀。炙背横眠真快活。憨抹挞。从教院主无须发。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（宝公）</font></span></font></font></p>
<ul>
&nbsp;&nbsp;&nbsp;&nbsp;来往独龙冈畔路。杖头落索间家具。后事前观如目睹。非谶语。须知一念无今古。
</font><p></p>
&nbsp;&nbsp;&nbsp;&nbsp;长笑老萧多病苦。笑中与药皆狼虎。蜡炬一枝非嘱付。聊戏汝。热来脱却娘生F。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（香严）</font></span></font></font></p>
<ul>
&nbsp;&nbsp;&nbsp;&nbsp;画饼充饥人笑汝。一庵归扫南阳坞。击竹作声方省悟。徐回顾。本来面目无藏处。
</font><p></p>
&nbsp;&nbsp;&nbsp;&nbsp;却望沩山敷坐具。老师头角浑呈露。珍重此恩逾父母。须荐取。堂堂密密声前句。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（药山）</font></span></font></font></p>
<ul>
&nbsp;&nbsp;&nbsp;&nbsp;野鹤精神云格调。逼人气韵霜天晓。松下残经看未了。当斜照。苍烟风撼流泉绕。
</font><p></p>
&nbsp;&nbsp;&nbsp;&nbsp;闺阁珍奇徒照耀。光无渗漏方灵妙。活计现成谁管绍。孤峰表。一声月下闻清啸。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（亮公）</font></span></font></font></p>
<ul>
&nbsp;&nbsp;&nbsp;&nbsp;讲虎天华随玉尘。波心月在那能取。旁舍老僧偷指注。回头觑。虚空特地能言语。
</font><p></p>
&nbsp;&nbsp;&nbsp;&nbsp;归对学徒重自诉。从前见解都欺汝。隔岸有山横暮雨。翻然去。千岩万壑无寻处。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（灵云）</font></span></font></font></p>
<ul>
&nbsp;&nbsp;&nbsp;&nbsp;急雨颠风花信早。枝枝叶叶春俱到。何待小桃方悟道。休迷倒。出门无限青青草。
</font><p></p>
&nbsp;&nbsp;&nbsp;&nbsp;根不覆藏尘亦扫。见精明树唯心造。试借疑情看白皂。回头讨。灵云笑杀玄沙老。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（船子）</font></span></font></font></p>
<ul>
&nbsp;&nbsp;&nbsp;&nbsp;万叠空青春杳杳。一蓑烟雨吴江晓。醉眼忽醒惊白鸟。拍手笑。清波不犯鱼吞钓。
</font><p></p>
&nbsp;&nbsp;&nbsp;&nbsp;津渡有僧求法要。一桡为汝除玄妙。已去回头知不峭。犹迷照。渔舟性■都翻了。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font></font></font></p>
<ul>
&nbsp;&nbsp;&nbsp;&nbsp;碧瓦笼晴烟雾绕。水殿西偏，小立闻啼鸟。风度女墙吹语笑。南枝破腊应开了。
</font><p></p>
&nbsp;&nbsp;&nbsp;&nbsp;道骨不凡江瘴晓。春色通灵，医得花重少。爆暖酿寒空杳杳。江城画角催残照。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;半身屏外。睡觉唇红退。春思乱，芳心碎。空馀簪髻玉，不见流苏带。试与问，今人秀整谁宜对。湘浦曾同会。手搴轻罗盖。疑是梦，今犹在。十分春易尽，一点情难改。多少事，却随恨远连云海。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;绿槐烟柳长亭路。恨取次、分离去。日永如年愁难度。高城回首，暮云遮尽，目断人何处。
</font><p></p>
&nbsp;&nbsp;&nbsp;&nbsp;解鞍旅舍天将暮。暗忆丁宁千万句。一寸柔肠情几许。薄衾孤枕，梦回人静，彻晓潇潇雨。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;十指嫩抽春笋，纤纤玉软红柔。人前欲展强娇羞。微露云衣霓袖。
</font><p></p>
&nbsp;&nbsp;&nbsp;&nbsp;最好洞天春晚，黄庭卷罢清幽。凡心无计奈闲愁。试捻花枝频嗅。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;大厦吞风吐月，小舟坐水眠空。雾窗春晓翠如葱。睡起云涛正涌。
</font><p></p>
&nbsp;&nbsp;&nbsp;&nbsp;往事回头笑处，此生弹指声中。玉笺佳句敏惊鸿。闻道衡阳价重。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;蜜烛花光清夜阑。粉衣香翅绕团团。人犹认假为真实，蛾岂将灯作火看。
</font><p></p>
&nbsp;&nbsp;&nbsp;&nbsp;方叹息，为遮拦。也知爱处实难拼。忽然性命随烟焰，始觉从前被眼瞒。
</font><p></p>
</ul><p></p>
<p align="center"><font face="黑体" size="3" color="#000080">清商怨</font></font></font></p>
<ul>
&nbsp;&nbsp;&nbsp;&nbsp;一段文章种性。更谪仙风韵。画戟丛中，清香凝宴寝。
</font><p></p>
&nbsp;&nbsp;&nbsp;&nbsp;落日清寒勒花信。愁似海、洗光词锦。后夜归舟，云涛喧醉枕。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;凝祥宴罢闻歌吹。画毂走，香尘起。冠压花枝驰万骑。马行灯闹，凤楼帘卷，陆海鳌山对。
</font><p></p>
&nbsp;&nbsp;&nbsp;&nbsp;当年曾看天颜醉。御杯举，欢声沸。时节虽同悲乐异。海风吹梦，岭猿啼月，一枕思归泪。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;入骨风流国色，透尘种性真香。为谁风鬓鹦伦薄０胧魅氪宕喊怠
</font><p></p>
&nbsp;&nbsp;&nbsp;&nbsp;雪压枝低篱落，月高影动池塘。高情数笔寄微茫。小寝初开雾帐。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;城里久偷闲。尘浣云衫。此身已是再眠蚕。隔岸有山归去好，万壑千岩。
</font><p></p>
&nbsp;&nbsp;&nbsp;&nbsp;霜晓更凭阑。减尽晴岚。微云生处是茅庵。试问此生谁作伴，弥勒同龛。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（自南游，多崇冈，陵峻岭，略见西湖秀色，用和靖语作长短句云）</font></span></font></font></p>
<ul>
&nbsp;&nbsp;&nbsp;&nbsp;山径晚樵还。深壑孱颜。孙山背后泊船看。手把遗编披白帔，剩却清闲。篱落竹丛寒。渔业凋残。水痕无底照秋宽。好在夕阳凝睇处，数笔秋山。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
