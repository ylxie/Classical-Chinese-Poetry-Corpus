<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;矩</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（重过西湖）</font></span></font></font></p>
<ul>
&nbsp;&nbsp;&nbsp;&nbsp;又吴尘、暗斑吟袖，西湖深处能浣。睛云片片平波影，飞趁棹歌声远。回首唤。仿佛记、春风共载斜阳岸。轻携分短。怅柳密藏桥，烟浓断径，隔水语音换。
</font><p></p>
&nbsp;&nbsp;&nbsp;&nbsp;思量偏。前度高阳酒伴。离踪悲事何限。双峰塔露书空颖，情共暮鸦盘转。归兴懒。悄不似、留眠水国莲香畔。灯帘晕满。正蠹帙逢迎，沈煤半冷，风雨闭宵馆。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（苏堤春晓）</font></span></font></font></p>
<ul>
&nbsp;&nbsp;&nbsp;&nbsp;曙林带暝，睛霭弄霏，莺花未认游客。草色旧迎雕辇，蒙茸暗香陌。秋千架，闲晓索。正露洗、绣鸳痕窄。费人省，隔夜浓欢，酲处先觉。
</font><p></p>
&nbsp;&nbsp;&nbsp;&nbsp;重过涌金楼，画舫红旌，催向段桥泊。又怕晚天无准，东风妒芳约。垂杨岸，今胜昨。水院近、占先春酌。恁时候，不道归来，香断灯落。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（平湖秋月）</font></span></font></font></p>
<ul>
&nbsp;&nbsp;&nbsp;&nbsp;候蛩探暝，书雁寄寒，西风暗剪绡纤。报道凤城催钥，笙歌散无迹。冰轮驾，天纬逼。渐款引、素娥游历。夜妆靓，独展菱花，淡绚秋色。
</font><p></p>
&nbsp;&nbsp;&nbsp;&nbsp;人在涌金楼，漏迥绳低，光重袖香滴。笑谏又惊凄鹊，南飞傍林阒。孤山影，波共碧。向此际、隐逋如识。梦仙游，倚遍霓裳，何处闻笛。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（断桥残雪）</font></span></font></font></p>
<ul>
&nbsp;&nbsp;&nbsp;&nbsp;L澌冱晓，篙水涨漪，孤山渐卷云簇。又见岸容舒腊，菱花照新沐。横斜树，香未北。倩点缀、数梢疏玉。断肠处，日影轻消，休怨霜竹。
</font><p></p>
&nbsp;&nbsp;&nbsp;&nbsp;帘上涌金楼，酒滟酥融，金缕试春曲，最好半残T鹊，登临快心目。瑶台梦，春未足。更看取、洒窗填屋。灞桥外，柳下吟鞭，归趁游烛。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（雷峰夕照）</font></span></font></font></p>
<ul>
&nbsp;&nbsp;&nbsp;&nbsp;磬圆树杪，舟乱柳津，斜阳又满东角。可是暮情堪剪，平分付烟郭。西风影，吹易薄。认满眼、脆红先落。算惟有，塔起金轮，千载如昨。谁信涌金楼，此际凭阑，人共楚天约。准拟换樽陪月，缯空卷尘幕。飞鸿倦，低未泊。斗倒指、数来还错。笑声里，立尽黄昏，刚道秋恶。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（曲院荷风）</font></span></font></font></p>
<ul>
&nbsp;&nbsp;&nbsp;&nbsp;换桥度舫，添柳护堤，坡仙题欠今续。四面水窗如染，香波酿春L。田田处，成暗绿。正万羽〓背风斜矗。乱鸥去，不信双鸳，午睡犹熟。
</font><p></p>
&nbsp;&nbsp;&nbsp;&nbsp;还记涌金楼，共抚雕阑，低度浣沙曲。自与故人轻别，荣枯换凉燠。亭亭影，惊艳目。忍到手、又成轻触。悄无语，独捻花须，心事曾卜。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（花港观鱼）</font></span></font></font></p>
<ul>
&nbsp;&nbsp;&nbsp;&nbsp;岸容浣锦，波影堕红，纤鳞巧避凫唼。禹浪未成头角，吞舟胆犹怯。湖山外，江海匝。怕自有、暗泉流接。楚天远，尺素无期，枉误停楫。
</font><p></p>
&nbsp;&nbsp;&nbsp;&nbsp;四望涌金楼，带草B053烟，缥缈际城堞。渐见暮榔敲月，轻舫乱如叶。濠梁兴，归未惬。记旧伴、袖携留折。指鱼水，总是心期，体怨三叠。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（南屏晚钟）</font></span></font></font></p>
<ul>
&nbsp;&nbsp;&nbsp;&nbsp;翠屏对晚，鸟榜占堤，钟声又敛春色。几度半空敲月，山南应山北。欢娱地，空浪迹。谩记省、五更闻得。洞天晓，夹柳桥疏，稳纵香勒。前度涌金楼，笑傲东风，鸥鹭半相识。暗数院僧归尽，长虹卧深碧。花间恨，犹记忆。正素手、暗携轻拆。夜深後，不道人来，灯细窗隙。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（柳浪闻莺）</font></span></font></font></p>
<ul>
&nbsp;&nbsp;&nbsp;&nbsp;翠迷倦舞，红驻老妆，流莺怕与春别。过了禁烟寒食，东风颤钚铁。游人恨，柔带结。更唤醒、羽喉宫舌。画桥远，不认绵蛮，晚棹空歇。
</font><p></p>
&nbsp;&nbsp;&nbsp;&nbsp;争似涌金楼，燕燕归来，钩转暮帘揭。对语画梁消息，香泥砌花屑。昆明事，休更说。费梦绕、建章宫阙。晓啼处，稳击金狨，双灯笼月。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（三潭印月）</font></span></font></font></p>
<ul>
&nbsp;&nbsp;&nbsp;&nbsp;桂轮逼采，菱沼漾金，潜虬暗动鲛室。水路乍疑霜雪，明眸洗春色。年时事，还记忆。对万顷、葑痕龟坼。旧游处，不认三潭，此际曾识。今度涌金楼，素练萦窗，频照庚侯席。自与影娥人约，移舟弄空碧。宵风悄，签漏滴。早未许、睡魂相觅。有时眼，月被云妨，天也拚得。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（两峰插云）</font></span></font></font></p>
<ul>
&nbsp;&nbsp;&nbsp;&nbsp;暮屏翠冷，秋树赭疏，双峰对起南北。好与霁天相接，浮图现西极。i处，云共碧。漫费尽、少年游屐。故乡近，一望空遥，水断烟隔。
</font><p></p>
&nbsp;&nbsp;&nbsp;&nbsp;闲凭涌金楼，潋滟波心，如洗梦淹笔。唤醒睡龙苍角，盘空壮商翼。西湖路，成倦客。待倩写、素缣千尺。便归去，酒底花边，犹自看得。
</font><p></p>
</ul><p></p>
<p align="center"><font face="黑体" size="3" color="#000080">梅子黄时雨</font></font></font></p>
<ul>
&nbsp;&nbsp;&nbsp;&nbsp;去宿江楼，爱留人夜语，频断灯炷。奈倦情如醉，黑甜清午。谩道迎薰何曾是，簟纺成浪衣成雨。茶瓯注。新期竹院，残梦连渚。
</font><p></p>
&nbsp;&nbsp;&nbsp;&nbsp;应误。重帘凄伫。记井刀剪翠，秋扇留句。信那回轻道，而今归否。十二曲阑随意凭，楚天不放斜阳暮。沈吟处。池草暗喧蛙鼓。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
