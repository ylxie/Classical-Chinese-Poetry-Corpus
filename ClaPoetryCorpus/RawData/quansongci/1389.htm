<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;彭子翔</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（童养合卺）</font></span></font></font></p>
<ul>
&nbsp;&nbsp;&nbsp;&nbsp;一点阳春小。傍妆台、梅梢粉嫩，桃花红透。合卺尊前人笑语，银烛两行红补。云正暖、流苏香兽。金屋阿娇元共贮，待玄霜、杵就方成偶。□□□，□□□。
</font><p></p>
&nbsp;&nbsp;&nbsp;&nbsp;西园扑蝶春风早。看浮花、浪蕊飞尽，娟娟闺秀。柳带草蒲堪绾结，只绾同心未就。算今夜、心都同了。待阙鸳鸯情似海，锦衾温、说到鸡声晓。头白也，镇相守。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（贺第二娶）</font></span></font></font></p>
<ul>
&nbsp;&nbsp;&nbsp;&nbsp;仙家春不老，谁说到、牡丹休。算蛮柳樊樱，怎生了得，白传风流。枝头。标梅实好，奈绿阴、庭户不禁愁。幸有琴中凤语，能通镜里鸾求。锵G。杂佩下瀛洲。宝紫烟浮。望兰情红盼，三生曾识，一风如羞。绸缪。从今偕老，似柳郎、无负碧云秋。莫倚回文妙手，放教远觅封侯。昔柳毅为牧羊女传书，碧动杯酒，意即相属。后三娶崔氏，乃牧羊女化身也。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（寿圆北山六十）</font></span></font></font></p>
<ul>
&nbsp;&nbsp;&nbsp;&nbsp;重阳来未。谁领黄花意。斟玉醑，歌金缕。云山笼瑞彩，风月熔清气。北山顶，寿星一点光无际。
</font><p></p>
&nbsp;&nbsp;&nbsp;&nbsp;六十今朝是。甲子从头起。堂堂去，千千岁。是非华表鹤，深浅蓬莱水。翁不管，年年先共黄花醉。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（寿六十一）</font></span></font></font></p>
<ul>
&nbsp;&nbsp;&nbsp;&nbsp;萸房初荐，橙子新搓。菊松图下捧金荷。看翁将息，后生似、去年些。更眼前、稚子又多。
</font><p></p>
&nbsp;&nbsp;&nbsp;&nbsp;鬓绿颜酡。对花醉、把花歌。熙宁安乐好行窝。佳辰虽异，翁此兴、不输他。更如何、欢喜也呵。|<熙宁四年邵尧夫欢喜吟云：‘行年六十二，箸骸未甚老。’>|
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寿六十二）</font></span></font></font></p>
<ul>
&nbsp;&nbsp;&nbsp;&nbsp;佛说波斯王此岁，衰颜羞见河流此首楞严。翁今丹脸发光浮。毗卢金色界，烂熳菊花秋。
</font><p></p>
&nbsp;&nbsp;&nbsp;&nbsp;七个明朝方九日，年年税在今朝。八千秋老又从头。明朝无尽在，蝴蝶不须愁。
</font><p></p>
</ul><p></p>
<p align="center"><font face="黑体" size="3" color="#000080">暗香</font><span><font size="2" color="#FF00FF">（寿停云翁七十。其年，云山风有亭火后重建）</font></span></font></font></p>
<ul>
&nbsp;&nbsp;&nbsp;&nbsp;停云望极。问秀溪何似，英溪风月。劫火灰飞，又见雕檐照寒碧。何事归来归去，似熙载、江南江北。还又向、殊乡初度。故乡人，却为客。是则。家咫尺。不是有、莼羹鲈鳓堪忆。从心时节。消得山阴几双屐。莫把放翁笑我，又似忆、平泉花石。篱菊老，梅枝亚，不归怎得。|<山阴屐，忆平泉，皆放翁七十诗>|
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
