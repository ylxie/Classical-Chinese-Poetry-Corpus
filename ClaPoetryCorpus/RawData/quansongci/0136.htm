<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陈&nbsp;亮</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送章德茂大卿使虏）</font></span></font></font></p>
<ul>
&nbsp;&nbsp;&nbsp;&nbsp;不见南师久，谩说北群空。当场只手，毕竟还我万夫雄。自笑堂堂汉使，得似洋洋河水，依旧只流东。且复穹庐拜，曾向藁街逢。
</font><p></p>
&nbsp;&nbsp;&nbsp;&nbsp;尧之都，舜之壤，禹之封。於中应有，一个半个耻臣戎。万里腥膻如许，千古英灵安在，磅礴几时通。胡运何须问，赫日自当中。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（至金陵）</font></span></font></font></p>
<ul>
&nbsp;&nbsp;&nbsp;&nbsp;江南春色，算来是、多少胜游清赏。妖冶廉纤，只做得，飞鸟向人偎傍。地＿天开，精神朗慧，到底还京样。人家小语，一声声近清唱。
</font><p></p>
&nbsp;&nbsp;&nbsp;&nbsp;因念旧日山城，个人如画，已作中州想。邓禹笑人无限也，冷落不堪惆怅。秋水双明，高山一弄，著我些悲壮。南徐好住，片帆有分来往。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（同刘元实唐兴正陪叶丞相饮）</font></span></font></font></p>
<ul>
&nbsp;&nbsp;&nbsp;&nbsp;修竹更深处。映帘栊、清阴障日，坐来无暑。水激泠泠如何许。跳碎危栏玉树。都不系、人间朝暮。东阁少年今老矣，况樽中有酒嫌推去。犹著我，名流语。
</font><p></p>
&nbsp;&nbsp;&nbsp;&nbsp;大家绿野陪容与。算等闲、过了薰风，又还商素。手弄柔条人健否。犹忆当时雅趣。恩未报、恐成辜负。举目江河休感涕，念有君如此何愁虏。歌未罢，谁来舞。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（怀韩子师尚书）</font></span></font></font></p>
<ul>
&nbsp;&nbsp;&nbsp;&nbsp;曾洗乾坤，问何事、雄图顿屈。试著眼、阶除当下，又添英物。北向争衡幽愤在，南来遗恨狂酋失。算凄凉部曲几人存，三之一。
</font><p></p>
&nbsp;&nbsp;&nbsp;&nbsp;诸老尽，郎君出。恩未报，家何恤。念横飞直上，有时还戢。笑我只知存饱暖，感君元不论阶级。休更上百尺旧家楼，尘侵帙。
</font><p></p>
</ul><p></p>
<p align="center"><font face="黑体" size="3" color="#000080">桂枝香</font><span><font size="2" color="#FF00FF">（观木樨有感寄吕郎中）</font></span></font></font></p>
<ul>
&nbsp;&nbsp;&nbsp;&nbsp;天高气肃。正月色分明，秋容新沐。桂子初收，三十六宫都足。不辞散落人间去，怕群花、自嫌凡俗。向他秋晚，唤回春意，几曾幽独。
</font><p></p>
&nbsp;&nbsp;&nbsp;&nbsp;是天上、余香剩馥。怪一树香风，十里相续。坐对花旁，但见色浮金粟。芙蓉只解添秋思，况东篱、凄凉黄菊。入时太浅，背时太远，爱寻高躅。
</font><p></p>
</ul><p></p>
<p align="center"><font face="黑体" size="3" color="#000080">三部乐</font><span><font size="2" color="#FF00FF">（七月送丘宗卿使虏）</font></span></font></font></p>
<ul>
&nbsp;&nbsp;&nbsp;&nbsp;小屈穹庐，但二满三平，共劳均佚。人中龙虎，本为明时而出。只合是、端坐王朝，看指挥整办，扫荡飘忽。也持汉节，聊过旧家宫室。
</font><p></p>
&nbsp;&nbsp;&nbsp;&nbsp;西风又还带暑，把征衫著上，有时披拂。休将看花泪眼，闻弦□骨。对遗民、有如皎日。行万里、依然故物。入奏几策，天下里、终定于一。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（癸卿九月十五日寿朱元晦）</font></span></font></font></p>
<ul>
&nbsp;&nbsp;&nbsp;&nbsp;人物从来少，篱菊为谁黄。去年今日，倚楼还是听行藏。未觉霜风无赖，好在月华如水，心事楚天长。讲论参洙泗，杯酒到虞唐。
</font><p></p>
&nbsp;&nbsp;&nbsp;&nbsp;人未醉，歌宛转，兴悠扬。太平胸次，笑他磊j欲成狂。且向武夷深处，坐对云烟开敛，逸思入微茫。我欲为君寿，何许得新腔。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（登多景楼）</font></span></font></font></p>
<ul>
&nbsp;&nbsp;&nbsp;&nbsp;危楼还望，叹此意、今古几人曾会。鬼设神施，浑认作、天限南疆北界。一水横陈，连岗三面，做出争雄势。六朝何事，只成门户私计。
</font><p></p>
&nbsp;&nbsp;&nbsp;&nbsp;因笑王谢诸人，登高怀远，也学英雄涕。凭却长江管不到，河洛腥膻无际。正好长驱，不须反顾，寻取中流誓。小儿破贼，势成宁问疆场。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寄辛幼安和见怀韵）</font></span></font></font></p>
<ul>
&nbsp;&nbsp;&nbsp;&nbsp;老去凭谁说。看几番、神奇臭腐，夏裘冬葛。父老长安今余几，后死无仇可雪。犹未燥、当时生发。二十五弦多少恨，算世间、那有平分月。胡妇弄，汉宫瑟。
</font><p></p>
&nbsp;&nbsp;&nbsp;&nbsp;树犹如此堪重别。只使君、从来与我，话头多合。行矣置之无足问，谁换妍皮痴骨。但莫使、伯牙弦绝。九转丹砂牢拾取，管精金、只是寻常铁。龙共虎，应声裂。
</font><p></p>
</ul><p></p>
<p align="center"><font face="黑体" size="3" color="#000080">瑞云浓慢</font><span><font size="2" color="#FF00FF">（六月十一日寿罗春伯）</font></span></font></font></p>
<ul>
&nbsp;&nbsp;&nbsp;&nbsp;蔗浆酪粉，玉壶冰醑，朝罢更闻宣赐。去天咫尺，下拜再三，幸今有母可遗。年年此日，共道月入怀中最贵。向暑天，正风云会遇，有恁嘉瑞。
</font><p></p>
&nbsp;&nbsp;&nbsp;&nbsp;鹤冲霄，鱼得水。一超便、直入神仙地。植根江表，开拓两河，做得黑头公未。骑鲸赤手，问如何、长鞭尺＿。向来王谢风流，只今管是。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（重午寿外舅）</font></span></font></font></p>
<ul>
&nbsp;&nbsp;&nbsp;&nbsp;波光渺渺浸晴陂。有亭湖岸西。芰荷香拂柳丝垂。升堂献寿卮。
</font><p></p>
&nbsp;&nbsp;&nbsp;&nbsp;红约腕，绿侵衣。愿祝届期颐。花间妙语欲无诗。一年歌一词。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（六月十一日送叶正则如江陵）</font></span></font></font></p>
<ul>
&nbsp;&nbsp;&nbsp;&nbsp;驾扁舟，冲剧暑。千里江上去。夜宿晨兴，一一旧时路。百年忘了旬头，被人馋破，故纸里、是争雄处。||1111怎生诉。欲待细与分疏，其如有凭据。包里生鱼，活底怎遭遇。相逢樽酒何时，征衫容易，君去也、自家须住。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（甲辰寿元晦）</font></span></font></font></p>
<ul>
&nbsp;&nbsp;&nbsp;&nbsp;手捻黄花还自笑。笑比渊明，莫也归来早。随世功名浑草草。五湖却共繁华老。
</font><p></p>
&nbsp;&nbsp;&nbsp;&nbsp;冷淡家生冤得道。旖旎妖娆，春梦如今觉。管个岁华须到了。此花之后花应少。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和吴允成游灵洞韵）</font></span></font></font></p>
<ul>
&nbsp;&nbsp;&nbsp;&nbsp;人爱新来景，龙认旧时湫。不论三伏，小住便觉凛生秋。我自醉眠其上，任是水流其下，湍激若为收。世事如斯去，不去为谁留。
</font><p></p>
&nbsp;&nbsp;&nbsp;&nbsp;本无心，随所寓，触虚舟。东山始末，且向灵洞与沈浮。料得神仙窟穴，争似提封万里，大小几琉球。但有君才具，何用问时流。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（送戴少望参选）</font></span></font></font></p>
<ul>
&nbsp;&nbsp;&nbsp;&nbsp;西风带暑，又还是、长途利牵名役。我已无心，君因甚，更把青衫为客。邂逅卑飞，几时高举不露真消息。大家行处，到头须管行得。
</font><p></p>
&nbsp;&nbsp;&nbsp;&nbsp;何处寻取狂徒，可能著意，更问渠侬骨。天上人间，最好是、闹里一般岑寂。瀛海无波，玉堂有路，稳著青霄翼。归来何事，眼光依旧生碧。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（九月十八日寿徐子才）</font></span></font></font></p>
<ul>
&nbsp;&nbsp;&nbsp;&nbsp;悄静菊花天，洗尽梧桐雨。倍九周遭烂熳开，祝寿当头取。
</font><p></p>
&nbsp;&nbsp;&nbsp;&nbsp;顶戴御袍黄，叠秀金棱吐。仙种花容晚节香，人愿争先睹。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（酬辛幼安再用韵见寄）</font></span></font></font></p>
<ul>
&nbsp;&nbsp;&nbsp;&nbsp;离乱从头说。爱吾民、金缯不爱，蔓藤累葛。壮气尽消人脆好，冠盖阴山观雪。亏杀我、一星星发。涕出女吴成倒转，问鲁为齐弱何年月。丘也幸，由之瑟。
</font><p></p>
&nbsp;&nbsp;&nbsp;&nbsp;斩新换出旗麾别。把当时、一椿大义，拆开收合。据地一呼吾往矣，万里摇肢动骨。这话霸、又成痴绝。天地洪炉谁扇鞲，算於中、安得长坚铁。淝水破，关东裂。
</font><p></p>
</ul><p></p>
<p align="center"><font face="黑体" size="3" color="#000080">垂丝钓</font><span><font size="2" color="#FF00FF">（九月七日自寿）</font></span></font></font></p>
<ul>
&nbsp;&nbsp;&nbsp;&nbsp;菊花细雨。萧萧红蓼汀渚。景物渐幽，风致如许。秋未暮。又值吾初度。
</font><p></p>
&nbsp;&nbsp;&nbsp;&nbsp;看天宇。正澄清欲往，登高未也，红尘当面飞舞。几人吊古。乌帽牢收取。短发还羞觑。遐寿身、近五云深处。
</font><p></p>
</ul><p></p>
<p align="center"><font face="黑体" size="3" color="#000080">彩凤飞</font><span><font size="2" color="#FF00FF">（十月十六日寿钱伯同）</font></span></font></font></p>
<ul>
&nbsp;&nbsp;&nbsp;&nbsp;人立玉，天如水，特地如何撰。海南沈烧著，欲寒犹暖。算从头，有多少、厚德阴功，人家上，一一旧时香案。魃肪惯。
</font><p></p>
&nbsp;&nbsp;&nbsp;&nbsp;小驻吾州才尔，依然欢声满。莫也教、公子王孙眼见。这些儿、颖脱处，高出书卷。经纶自入手，不了判断。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（怀王道甫）</font></span></font></font></p>
<ul>
&nbsp;&nbsp;&nbsp;&nbsp;落魄行歌记昔游。头颅如许尚何求。心肝吐尽无余事，口腹安然岂远谋。
</font><p></p>
&nbsp;&nbsp;&nbsp;&nbsp;才怕暑，又伤秋。天涯梦断有书不。大都眼孔新来浅，羡尔微官作计周。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（送徐子宜如新安）</font></span></font></font></p>
<ul>
&nbsp;&nbsp;&nbsp;&nbsp;新雨足。洗尽山城袢褥。见说好峰三十六。峰峰如立玉。
</font><p></p>
&nbsp;&nbsp;&nbsp;&nbsp;四海英游追逐。事业相时伸缩。入境德星须做福。只愁金诏趣。
</font><p></p>
</ul><p></p>
<p align="center"><font face="黑体" size="3" color="#000080">天仙子</font><span><font size="2" color="#FF00FF">（七月十五日寿内）</font></span></font></font></p>
<ul>
&nbsp;&nbsp;&nbsp;&nbsp;一夜秋光先著柳。暑力平明羞失守。西风不放入帘帏，饶永昼沈烟透。半月十朝秋定否。
</font><p></p>
&nbsp;&nbsp;&nbsp;&nbsp;指点芙蕖凝伫久。高处成莲深处藕。百年长共月团圆，女进男，酒称寿。一点浮云人似旧。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和赵用锡）</font></span></font></font></p>
<ul>
&nbsp;&nbsp;&nbsp;&nbsp;事业随人品，今古几麾旌。向来谋国，万事尽出汝书生。安识鲲鹏变化，九万里风在下，如许上南溟。斥`旁边笑，河汉一头倾。
</font><p></p>
&nbsp;&nbsp;&nbsp;&nbsp;叹世间，多少恨，几时平。霸图消歇，大家创见又成惊。邂逅汉家龙种，正尔乌纱白，驰鹜觉身轻。樽酒从渠说，双眼为谁明。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（丁未寿朱元晦）</font></span></font></font></p>
<ul>
&nbsp;&nbsp;&nbsp;&nbsp;秋容一洗，不受凡尘稹Ｐ泶笄坤这回大。向上头，些子是周鹗搏空，篱底下，只有黄花几朵。
</font><p></p>
&nbsp;&nbsp;&nbsp;&nbsp;骑鲸汗漫，那得人同坐。赤手丹心扑不破。问唐虞、禹汤文武，多少功名，犹自是、一点浮云铲过。且烧却、一瓣海南沈，任拈取、千年陆沈奇货。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（九月一日寿俞德载）</font></span></font></font></p>
<ul>
&nbsp;&nbsp;&nbsp;&nbsp;嫩寒天，金气雨，揽断一秋事。仝样霏微，还作小晴意。世间万宝都成，些儿无欠，只待与、黄花为地。
</font><p></p>
&nbsp;&nbsp;&nbsp;&nbsp;好招致。对此郁郁葱葱，新＿未成醉。翻手为云，造物等儿戏。也知富贵来时，一班呈露，便做出人中祥瑞。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（怀叶八十推官）</font></span></font></font></p>
<ul>
&nbsp;&nbsp;&nbsp;&nbsp;书册如仇，旧游浑讳。有怀不断人应异。千山上去梦魂轻，片帆似下蛮溪水。
</font><p></p>
&nbsp;&nbsp;&nbsp;&nbsp;已共酒杯，长坚海誓。见君忽忘花前醉。从来解事苦无多，不知解到毫芒未。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（高等永嘉诸友相饯）</font></span></font></font></p>
<ul>
&nbsp;&nbsp;&nbsp;&nbsp;人物满东瓯。别我江心识俊游。北尽平芜南似画，中流。谁系龙骧万斛舟。
</font><p></p>
&nbsp;&nbsp;&nbsp;&nbsp;去去几时休。犹自潮来更上头。醉墨淋漓人感旧，离愁。一夜西风似夏不。
</font><p></p>
</ul><p></p>
<p align="center"><font face="黑体" size="3" color="#000080">三部乐</font><span><font size="2" color="#FF00FF">（七月廿六日寿王道甫）</font></span></font></font></p>
<ul>
&nbsp;&nbsp;&nbsp;&nbsp;入脚西风，渐去去来来，早三之一。春花无数，毕竟何如秋实。不须待、名品如麻，试为君屈指，是谁层出。十朝半月，争看搏空霜鹘。
</font><p></p>
&nbsp;&nbsp;&nbsp;&nbsp;从来别真共假，任盘根错节，更饶仓卒。还他济时好手，封侯奇骨。没些儿、＿姗勃@也不是、峥嵘突兀。百二十岁，管做彻，元分人物。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（怀辛幼安用前韵）</font></span></font></font></p>
<ul>
&nbsp;&nbsp;&nbsp;&nbsp;话杀浑闲说。不成教、齐民也解，为伊为葛。樽酒相逢成二老，却忆去年风雪。新著了、几茎华发。百世寻人犹接踵，叹只今两地三人月。写旧恨，向谁瑟。
</font><p></p>
&nbsp;&nbsp;&nbsp;&nbsp;男儿何用伤离别。况古来、几番际会，风从云合。千里情亲长晤对，妙体本心次骨。卧百尺、高楼斗绝。天下适安耕且老，看买犁卖剑平家铁。壮士泪，肺肝裂。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（咏梅月）</font></span></font></font></p>
<ul>
&nbsp;&nbsp;&nbsp;&nbsp;一夜相思，水边清浅横枝瘦。小窗如昼，情共香俱透。
</font><p></p>
&nbsp;&nbsp;&nbsp;&nbsp;清入梦魂，千里人长久。君知否。雨孱云愁。格调还依旧。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（圣节）</font></span></font></font></p>
<ul>
&nbsp;&nbsp;&nbsp;&nbsp;电绕璇枢，此时昌运生真主。庆联簪组。喜气生绵宇。
</font><p></p>
&nbsp;&nbsp;&nbsp;&nbsp;宴启需云，湛露恩均布。锵韶沪。凤歌鸾舞。玉斗飞香醑。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;碧落蟠桃，春风种在琼瑶苑。几回花绽。一子千年见。
</font><p></p>
&nbsp;&nbsp;&nbsp;&nbsp;香染丹霞，摘向流虹旦。深深愿。万年天算。玉颗常来献。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;烟雨楼台，晓来独上无滋味。落花流水。掩映渔樵市。
</font><p></p>
&nbsp;&nbsp;&nbsp;&nbsp;酒圣诗狂，只遣愁无计。频凝睇。问人天际。曾见归舟未。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;池草抽新碧，山桃褪小红。寻春闲过小园东。春在乱花深处、鸟声中。
</font><p></p>
&nbsp;&nbsp;&nbsp;&nbsp;游醯枪榍迷拢春衫醉舞风。谁家三弄学元戎。吹起闲愁、容易上眉峰。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;篱菊吐寒花，香弄小园秋色。携手画阑西畔，忆去年同摘。
</font><p></p>
&nbsp;&nbsp;&nbsp;&nbsp;小亭依旧锁西风，往事已无迹。懒向碧云深处，问征鸿消息。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;横玉叫清宵，帘外月侵残烛。人在画楼高处，倚阑干几曲。
</font><p></p>
&nbsp;&nbsp;&nbsp;&nbsp;穿云裂石韵悠扬，风细断还续。惊落小梅香粉，点一庭苔绿。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;的两三枝，点破暮烟苍碧。好在屋檐斜入，傍玉奴横笛。
</font><p></p>
&nbsp;&nbsp;&nbsp;&nbsp;月华如水过林塘，花阴弄苔石。欲向梦中飞蝶，恐幽香难觅。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;小雨翻花落画檐。兰堂香注酒重添。花枝能语出朱帘。
</font><p></p>
&nbsp;&nbsp;&nbsp;&nbsp;缓步金莲移小小，持杯玉＿露纤纤。此时谁不醉厌厌。
</font><p></p>
</ul><p></p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;桃花已作东风笑，小蕊嫣然。春色暄妍。缓步烟霞到洞天。
</font><p></p>
&nbsp;&nbsp;&nbsp;&nbsp;一杯满泻蒲桃绿，且共留连。醉倒花前，也占红香影里眠。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;蓼花风淡水云纤。倚阁卷重帘。索寞败荷翠减，萧疏晚□红添。
</font><p></p>
&nbsp;&nbsp;&nbsp;&nbsp;魂销天末，眉横远岫，斜挂新蟾。谁信故人千里，此时却到眉尖。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;柳丝烟织。掩映小池，鳞鳞波碧。几片飞花，半檐残雨，长亭愁寂。
</font><p></p>
&nbsp;&nbsp;&nbsp;&nbsp;凭高望断江南，怅千里、疏烟淡日。斗草风流，弄梅情分，教人思忆。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;霞尾卷轻绡。柳外风摇。断虹低系碧山腰。古往今来离别地，烟水迢迢。
</font><p></p>
&nbsp;&nbsp;&nbsp;&nbsp;归雁下平桥。目断魂销。夕阳无限江皋。杨柳杏花相对晚，各自无聊。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;院落晓风酸。春入西园。芳英吹破玉阑干。墙外红尘飞不到，彻骨清寒。
</font><p></p>
&nbsp;&nbsp;&nbsp;&nbsp;清浅小堤湾。瘦竹团栾。水光疏影有无间。仿佛浣沙溪上见，波面云鬟。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;碧幕霞绡一缕红。槐枝啼宿鸟，冷烟浓。小楼愁倚画阑东。黄昏月，一笛碧云风。
</font><p></p>
&nbsp;&nbsp;&nbsp;&nbsp;往事已成空。梦魂飞不到，楚王宫。翠绡和泪暗偷封。江南阔，无处觅征鸿。
</font><p></p>
</ul><p></p>
<p align="center"><font face="黑体" size="3" color="#000080">转调踏莎行</font><span><font size="2" color="#FF00FF">（上巳道中作）</font></span></font></font></p>
<ul>
&nbsp;&nbsp;&nbsp;&nbsp;洛浦尘生，巫山梦断。旗亭烟草里，春深浅。梨花落尽，酴又绽。天气也似，寻常庭院。
</font><p></p>
&nbsp;&nbsp;&nbsp;&nbsp;向晚情怀，十分恼乱。水边佳丽地，近前细看。娉婷笑语，流觞美满。意思不到，夕阳孤馆。
</font><p></p>
</ul><p></p>
<p align="center"><font face="黑体" size="3" color="#000080">品令</font><span><font size="2" color="#FF00FF">（咏雪梅）</font></span></font></font></p>
<ul>
&nbsp;&nbsp;&nbsp;&nbsp;潇洒林塘暮。正迤逦、香风度。一番天气，又添作琼枝玉树。粉蝶无踪，疑在落花深处。
</font><p></p>
&nbsp;&nbsp;&nbsp;&nbsp;深沈庭院，也卷起、重帘否。十分春色，依约见了，水村竹坞。怎向江南，更说杏花烟雨。
</font><p></p>
</ul><p></p>
<p align="center"><font face="黑体" size="3" color="#000080">最高楼</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;春乍透，香早暗偷传。深院落，斗清妍。紫檀枝似流苏带，黄金须胜辟寒钿。更朝朝，琼树好，笑当年。
</font><p></p>
&nbsp;&nbsp;&nbsp;&nbsp;花不向沈香亭上看。树不著唐昌宫里玩。衣带水，隔风烟。铜华不御凌波处，蛾眉淡扫至尊前。管如今，浑似了，更堪怜。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;武陵溪上桃花路。见征骑、匆匆去。嘶入斜阳芳草渡。读书窗下，弹琴石上，留得销魂处。
</font><p></p>
&nbsp;&nbsp;&nbsp;&nbsp;落花冉冉春将暮。空写池塘梦中句。黄犬书来何日许。辋川轻舸，杜陵尊酒，半夜灯前雨。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;独凭江槛思悠悠。斜日堕林邱。鸳鸯属玉飞处，急桨荡轻舟。
</font><p></p>
&nbsp;&nbsp;&nbsp;&nbsp;红蓼岸，白苹洲。夜来秋。数声渔父，一曲水仙，歌断还愁。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;风雨满苹洲。绣阁银屏一夜秋。当日袜尘何处去，溪楼。怎对烟波不泪流。
</font><p></p>
&nbsp;&nbsp;&nbsp;&nbsp;天际目归舟。浪卷涛翻一叶浮。也似我侬魂不定，悠悠。宋玉方悲庾信愁。
</font><p></p>
</ul><p></p>
<p align="center"><font face="黑体" size="3" color="#000080">一丛花</font><span><font size="2" color="#FF00FF">（溪堂玩月作）</font></span></font></font></p>
<ul>
&nbsp;&nbsp;&nbsp;&nbsp;冰轮斜辗镜天长。江练隐寒光。危阑醉倚人如画，隔烟村、何处鸣根。乌鹊倦栖，鱼龙惊起，星斗挂垂杨。
</font><p></p>
&nbsp;&nbsp;&nbsp;&nbsp;芦花千顶水微茫。秋色满江乡。楼台恍似游仙梦，又疑是、洛浦潇湘。风露浩然，山河影转，今古照凄凉。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;恼之\\
</font><p></p>
&nbsp;&nbsp;&nbsp;&nbsp;银屏绣阁。不道鲛绡薄。嘶骑匆匆尘漠漠。还过夕阳村落。
</font><p></p>
&nbsp;&nbsp;&nbsp;&nbsp;乱山千叠无情。今宵遮断愁人。两处香消梦觉，一般晓月秋声。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（重阳日作）</font></span></font></font></p>
<ul>
&nbsp;&nbsp;&nbsp;&nbsp;漠漠平沙初落雁。黄花浊酒情何限。红日渐低秋渐晚。听客劝。金荷莫诉真珠满。
</font><p></p>
&nbsp;&nbsp;&nbsp;&nbsp;坐上少年差气岸。题诗落帽从来惯。戏马龙山当日燕。真奇观。尊前未觉风流远。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;黄昏山驿消魂处，枝亚疏篱。枝亚疏篱。酝藉香风蜜打围。
</font><p></p>
&nbsp;&nbsp;&nbsp;&nbsp;隔篱鸡犬谁家舍，门掩斜晖。门掩斜晖。花落花开总不知。
</font><p></p>
</ul><p></p>
<p align="center"><font face="黑体" size="3" color="#000080">滴滴金</font></font></font></p>
<ul>
&nbsp;&nbsp;&nbsp;&nbsp;断桥雪霁闻啼鸟。对林花、花晴晓。画角吹香客愁醒，见梢头红小。
</font><p></p>
&nbsp;&nbsp;&nbsp;&nbsp;团酥剪蜡知多少。向风前、压春倒。江嶂人烟画图中，有短篷香绕。
</font><p></p>
</ul><p></p>
<p align="center"><font face="黑体" size="3" color="#000080">七娘子</font><span><font size="2" color="#FF00FF">（三衢道中作）</font></span></font></font></p>
<ul>
&nbsp;&nbsp;&nbsp;&nbsp;风流家世传张绪。似灵和新种垂缕。绮席离词，银台奏赋。当年梦绕蓬山路。
</font><p></p>
&nbsp;&nbsp;&nbsp;&nbsp;卖花声断蓝桥暮。记吟鞭醉帽曾经处。蜀郡归来，荆州老去。心情零乱随风絮。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font></font></font></p>
<ul>
&nbsp;&nbsp;&nbsp;&nbsp;聊以读时耳\\
</font><p></p>
&nbsp;&nbsp;&nbsp;&nbsp;峻极云端潇洒寺。赋我登高意。好景属清游，玉友黄花，谩续龙山事。
</font><p></p>
&nbsp;&nbsp;&nbsp;&nbsp;秋风满座芝兰媚。杯酒随宜醉。行乐任天真，一笑和同，休问无携妓。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font><span><font size="2" color="#FF00FF">（再用前韵）</font></span></font></font></p>
<ul>
&nbsp;&nbsp;&nbsp;&nbsp;姓名未勒慈恩寺。谁作山林意。杯酒且同欢，不许时人，轻料吾曹事。
</font><p></p>
&nbsp;&nbsp;&nbsp;&nbsp;可怜风月於人媚。那对花前醉。珍重主人情，闻说当年，宴出红妆妓。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（雨）</font></span></font></font></p>
<ul>
&nbsp;&nbsp;&nbsp;&nbsp;琐窗秋暮，梦高唐人困，独立西风万千恨。又檐花、落处滴碎空阶，芙蓉院、无限秋容老尽。
</font><p></p>
&nbsp;&nbsp;&nbsp;&nbsp;枯荷摧欲折，多少离声，锁断天涯诉幽闷。似蓬山去后，方士来时，挥粉泪、点点梨花香润。断送得、人间夜霖铃。更叶落梧桐、孤灯成晕。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（春愁）</font></span></font></font></p>
<ul>
&nbsp;&nbsp;&nbsp;&nbsp;东风荡漾轻云缕，时送萧萧雨。水边画榭燕新归，一口香泥湿带、落花飞。
</font><p></p>
&nbsp;&nbsp;&nbsp;&nbsp;海棠糁径铺香绣，依旧成春瘦。黄昏庭院柳啼鸦，记得那人和月、折梨花。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（春愁）</font></span></font></font></p>
<ul>
&nbsp;&nbsp;&nbsp;&nbsp;试灯天气又春来，难说是情怀。寂寥聊似、扬州何逊，不为江梅。
</font><p></p>
&nbsp;&nbsp;&nbsp;&nbsp;扶头酒醒炉香拢心绪未全灰。愁人最是，黄昏前后、烟雨楼台。
</font><p></p>
</ul><p></p>
<p align="center"><font face="黑体" size="3" color="#000080">思佳客</font><span><font size="2" color="#FF00FF">（春感）</font></span></font></font></p>
<ul>
&nbsp;&nbsp;&nbsp;&nbsp;花拂阑干柳拂空，花枝绰约柳蓬松。蝶翻淡碧低边影，莺啭浓香杪处风。
</font><p></p>
&nbsp;&nbsp;&nbsp;&nbsp;深院落，小帘栊，寻芳犹忆旧相逢。桥边携手归来路，踏皱残花几片红。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
