<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王易简</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（客长安赋）</font></span></font></font></p>
<ul>
&nbsp;&nbsp;&nbsp;&nbsp;宫烟晓散春如雾。参差护晴窗户。柳色初分，汤香未冷，正是清明百五。临流笑语。映十二阑干，翠购於省６堂鼻岚埃倦游曾偏断桥路。
</font><p></p>
&nbsp;&nbsp;&nbsp;&nbsp;东风为谁媚妩。岁华顿感慨，双鬓何许。前度刘郎，三生杜牧，赢得征衫尘土。心期暗数。总寂寞当年，酒筹花谱。付与春愁，小楼今夜雨。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;暗帘吹雨，怪西风梧井，凄凉何早。一寸柔情千万缕，临镜霜痕惊老。雁影关山，蛩声院宇，做就新怀抱。湘皋遗佩，故人空寄瑶草。
</font><p></p>
&nbsp;&nbsp;&nbsp;&nbsp;已是摇落堪悲，飘零多感，那更长安道。衰草寒芜吟未尽，无那平烟残照。千古闲愁，百年往事，不了黄花笑。渔樵深处，满庭红叶休扫。
</font><p></p>
</ul><p></p>
<p align="center"><font face="黑体" size="3" color="#000080">庆宫春</font><span><font size="2" color="#FF00FF">（谢草窗惠词卷）</font></span></font></font></p>
<ul>
&nbsp;&nbsp;&nbsp;&nbsp;庭草春迟，汀苹香老，数声佩悄苍玉。年晚江空，天寒日暮，壮怀聊寄幽独。倦游多感，更西北、高楼送目。佳人不见，慷慨悲歌，夕阳乔木。
</font><p></p>
&nbsp;&nbsp;&nbsp;&nbsp;紫霞洞云深，袅袅余香，凤箫谁续。桃花赋在，竹枝词远，此恨年年相触。翠浞甲郑谩重省、当时顾曲。因君凝伫，依约吴山，半痕蛾绿。
</font><p></p>
</ul><p></p>
<p align="center"><font face="黑体" size="3" color="#000080">天香</font><span><font size="2" color="#FF00FF">（宛委山房拟赋龙涎香）</font></span></font></font></p>
<ul>
&nbsp;&nbsp;&nbsp;&nbsp;烟峤收痕，云沙拥沫，孤槎万里春聚。蜡杵冰尘，水研花片，带得海山风露。纤痕透晓，银镂小、初浮一缕。重剪纱窗暗烛，深垂绣帘微雨。
</font><p></p>
&nbsp;&nbsp;&nbsp;&nbsp;余馨恼人最苦。染罗衣、少年情绪。谩省佩珠曾解，蕙羞兰妒。好是芳钿翠妩。恨素被浓熏梦无据。待剪秋云，殷勤寄与。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（浮翠山房拟赋白莲）</font></span></font></font></p>
<ul>
&nbsp;&nbsp;&nbsp;&nbsp;翠裳微护冰肌，夜深暗泣瑶台露。芳容淡泞，风神萧散，凌波晚步。西子残妆，环儿初起，未须匀注。看明素袜，相逢憔悴，当应被、西风误。十里云愁雪妒。抱凄凉、盼娇无语。当时姊妹，朱颜褪酒，红衣按舞。别浦重寻，旧盟唯有，一行鸥鹭。伴玉颜月晓，盈盈冷艳，洗人间暑。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（紫云山房拟赋莼）</font></span></font></font></p>
<ul>
&nbsp;&nbsp;&nbsp;&nbsp;怪鲛宫、水晶帘卷，冰痕初断香缕。澄波荡桨人初到，三十六陂烟雨。春又去。伴点点荷钱，隐约吴中路。相思日暮。恨洛浦娉婷，芳钿翠剪，奁影照凄楚。
</font><p></p>
&nbsp;&nbsp;&nbsp;&nbsp;功名梦，消得西风一度。高人今在何许。鲈香菰冷斜阳里，多少天涯意绪。谁记取。但枯豉红盐，溜玉凝秋箸。尊前起舞。算唯有渊明，黄花岁晚，此兴共千古。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（余闲书院拟赋蝉）</font></span></font></font></p>
<ul>
&nbsp;&nbsp;&nbsp;&nbsp;翠云深锁齐姬恨，纤柯暗翻冰羽。锦瑟重调，绡衣乍著，聊饮人间风露。相逢甚处。记槐影初凉，柳阴新雨。听尽残声，为谁惊起又飞去。
</font><p></p>
&nbsp;&nbsp;&nbsp;&nbsp;商量秋信最早。晚来吟未彻，却是凄楚。断韵还连，余悲似咽，欲和愁边佳句。幽期谁语。怕寒叶凋零，蜕痕尘土。古木斜晖，向人怀抱苦。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
