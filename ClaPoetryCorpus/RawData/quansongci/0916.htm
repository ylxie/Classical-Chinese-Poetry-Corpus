<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陆&nbsp;■</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;湿云粘雁影。望征路愁迷，离绪难整。千金买光景。但疏钟催晓，乱鸦啼暝。花暗省。许多情、相逢梦境。便行云、都不归来，也合寄将音信。
</font><p></p>
&nbsp;&nbsp;&nbsp;&nbsp;孤迥。明鸾心在，跨鹤程高，后期无淮。情丝待翦。翻惹得，旧时恨。怕天教何处，参差双燕，还染残朱剩粉。对菱花、与说相思，看谁瘦损。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（送翁时可如宛陵）</font></span></font></font></p>
<ul>
&nbsp;&nbsp;&nbsp;&nbsp;问缠腰跨鹤、事如何，人生最风流。怕江边潮汐，世间歧路，只是离愁。白马青衫往事，赢得鬓先秋。目送红桥晚，几番行舟。
</font><p></p>
&nbsp;&nbsp;&nbsp;&nbsp;兰空馀依黯，便南风吹水，人也难留。但从今别后，我亦似浮沤。敬亭上、半床琴月，记弹将、寒影落南州。秋声里，塞鸿来后，为尔登楼。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（寿贾师宪）</font></span></font></font></p>
<ul>
&nbsp;&nbsp;&nbsp;&nbsp;满清平世界庆秋成，看看斗三钱。论从来活国，论功第一，无过丰年。办得间民一饱，馀事笑谈间。若问平戎策，微妙难传。
</font><p></p>
&nbsp;&nbsp;&nbsp;&nbsp;玉帝要留公住，把西湖一曲，分入林园。有茶炉丹灶，更有钓鱼船。觉秋风、未曾吹著，但砌兰，长倚北堂萱。千千岁，上天将相，平地神仙。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
