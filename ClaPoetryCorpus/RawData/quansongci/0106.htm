<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;曹&nbsp;冠</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;一品天香。似蕊真仙质，宫额新妆。先春为传信息，压尽群芳。化工著意，赋阳和、欺雪凌霜。应自负，孤标介洁，岁寒独友松篁。
</font><p></p>
&nbsp;&nbsp;&nbsp;&nbsp;因念广平曾赋，爱浮香胧月，疏影横窗。真堪玉堂对赏，琼苑依光。江城塞管，任龙吟、吹彻何妨。君看取，和羹事在，收功不负东皇。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（牡丹）</font></span></font></font></p>
<ul>
&nbsp;&nbsp;&nbsp;&nbsp;魏紫姚黄凝晓露。国艳天然，造物偏钟赋。独占风光三月暮。声名都压花无数。
</font><p></p>
&nbsp;&nbsp;&nbsp;&nbsp;蜂蝶寻香随杖屦。完莺声，似劝游人住。把酒留春春莫去。玉堂元是常春处。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（兰溪）</font></span></font></font></p>
<ul>
&nbsp;&nbsp;&nbsp;&nbsp;桂棹悠悠分浪稳。烟幂层峦，绿水连天远。赢得锦囊诗句满。兴来豪饮挥金＿。
</font><p></p>
&nbsp;&nbsp;&nbsp;&nbsp;飞絮撩人花照眼。天阔风微，燕外晴丝卷。翠竹谁家门可款。舣舟闲上斜阳岸。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（会于秋香阁，适令丞有违言，赋此词劝之）</font></span></font></font></p>
<ul>
&nbsp;&nbsp;&nbsp;&nbsp;昨夜西畴新足雨。玉露金飙，著意鏖残暑。画阁登临凝望处。余霞晚照明烟浦。
</font><p></p>
&nbsp;&nbsp;&nbsp;&nbsp;闲是闲非知几许。物换星移，风景都如故。耳听是非萦意绪。争如挥尘谈千古。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（寻芳，饮于小园原名蝶恋花）</font></span></font></font></p>
<ul>
&nbsp;&nbsp;&nbsp;&nbsp;桃杏争妍韶景媚。雨霁烟轻，山色＿蓝翠。绿竹青松依涧水。了无一点尘埃气。
</font><p></p>
&nbsp;&nbsp;&nbsp;&nbsp;忙里偷闲真得计。乘兴携壶，文饮欣同志。对景挥毫聊寓意。赏花对月拚深醉。
</font><p></p>
</ul><p></p>
<p align="center"><font face="黑体" size="3" color="#000080">夏初临</font></font></font></p>
<ul>
&nbsp;&nbsp;&nbsp;&nbsp;琴拂虞薰，月裁班扇，麦秋槐夏清和。＿变琅\，绛榴细蹙香罗。绿云初展圆荷。见金鳞、戏跃清波。山丹舒艳，葵花映日，萱草成窠。
</font><p></p>
&nbsp;&nbsp;&nbsp;&nbsp;浮云富贵，出处无心，好天风月，如意偏多。用晏元献公幕府王君玉事。功名事业，壮怀岂肯蹉跎。待拥雕戈。洗胡尘、须挽天河。醉挥毫，知音为我，发兴高歌。
</font><p></p>
</ul><p></p>
<p align="center"><font face="黑体" size="3" color="#000080">夏初临</font><span><font size="2" color="#FF00FF">（婺州郡圃）</font></span></font></font></p>
<ul>
&nbsp;&nbsp;&nbsp;&nbsp;水榭风台，竹轩梅迳，双溪新创名园。极目遐观，碧岑敛散瑶烟。柳塘风皱清涟。烂红云、花岛争妍。艳妆佳丽，相携笑歌，学弄秋千。
</font><p></p>
&nbsp;&nbsp;&nbsp;&nbsp;遨头多暇，命友寻芳，赏心行乐，物态熙然。偎香拾翠，雅宜飞盖联翩。满劝金船。任玉山、频醉花前。且留连，赏月画兰，拟斗婵娟。
</font><p></p>
</ul><p></p>
<p align="center"><font face="黑体" size="3" color="#000080">夏初临</font></font></font></p>
<ul>
&nbsp;&nbsp;&nbsp;&nbsp;也，初夏恢台，园林茂密。瀑泉镗XXXX，松韵笙箫。峦翠波光，上下相映。佳山句在，我思古人，对景兴怀，视今犹昔，何异乎兰亭之感慨也。赋夏初临一阕，以纪时日\\
</font><p></p>
&nbsp;&nbsp;&nbsp;&nbsp;翠入烟岚，绿铺槐幄，薰风初扇微和。茂樾扶疏，绛榴花映庭柯。瀑泉飞下层坡。间新篁、夹迳青莎。良辰佳景，登临隽游，清兴何多。
</font><p></p>
&nbsp;&nbsp;&nbsp;&nbsp;流觞高会，不减兰亭，感怀书事，聊寄吟哦。升沈变化，任它造物如何。蹑磴攀萝。上冲霄、满饮高歌。醉还醒，重宴画楼，赏玩金波。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（双溪阁观水）</font></span></font></font></p>
<ul>
&nbsp;&nbsp;&nbsp;&nbsp;瑶烟敛散媚晴空。云淡奇峰。澄江金斗平波面，扁舟载、蓑笠渔翁。仿佛辋川图上，依稀苕＿溪中。
</font><p></p>
&nbsp;&nbsp;&nbsp;&nbsp;舂锄鹭也掠水浪花重。飞傍芦丛。绮霞斜映征鸿影，供吟毫、佳景无穷。顿起骑鲸游兴，泠然欲御清风。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（清高堂看山）</font></span></font></font></p>
<ul>
&nbsp;&nbsp;&nbsp;&nbsp;小雨＿＿。轻烟舞曳风。林樾高低疏密，依浅濑、媚遥峰。
</font><p></p>
&nbsp;&nbsp;&nbsp;&nbsp;浴鹭水溶溶。晴霞映晚红。拟向玉堂举似，摹写入、画图中。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;一片，最后者饮\\
</font><p></p>
&nbsp;&nbsp;&nbsp;&nbsp;浦溆凝烟。谁家女采莲。手捻荷花微笑，传雅令、侑清欢。
</font><p></p>
&nbsp;&nbsp;&nbsp;&nbsp;擘叶劝金船。香风袭绮筵。最后殷勤一瓣，分付与、酒中仙。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;水亭清绝。拥翠环林樾。湘簟宾筵乘兴，玉壶酒、漾冰雪。宝兽沈烟k。玉琴声韵彻。夜永风微烟淡，梧桐影、碎明月。
</font><p></p>
</ul><p></p>
<p align="center"><font face="黑体" size="3" color="#000080">喜朝天</font><span><font size="2" color="#FF00FF">（绮霞阁即踏莎行）</font></span></font></font></p>
<ul>
&nbsp;&nbsp;&nbsp;&nbsp;绣水雕栏，绮霞邃宇。薰风飒至清无暑。花间休唱遏云歌，枝头且听娇莺语。
</font><p></p>
&nbsp;&nbsp;&nbsp;&nbsp;景物撩人，悠然得句。深杯戏把纹楸赌。胸中邱壑自生凉，何须泉石寻佳趣。
</font><p></p>
</ul><p></p>
<p align="center"><font face="黑体" size="3" color="#000080">喜朝天</font></font></font></p>
<ul>
&nbsp;&nbsp;&nbsp;&nbsp;翠老红稀，歌慵笑懒。溟＿烟雨秋千院。芹泥带湿燕双飞，杜鹃啼诉芳心怨。
</font><p></p>
&nbsp;&nbsp;&nbsp;&nbsp;座客分题，传觞迭劝。送春惜别情何限。不须惆怅怨春归，明年春色重妍暖。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;翠带千条蘸碧流。多情不解系行舟。章台惜别恨悠悠。
</font><p></p>
&nbsp;&nbsp;&nbsp;&nbsp;湿雨伤春眉黛敛，倚风无力舞腰柔。丝丝烟缕织离愁。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;槐柳风微轩槛凉。芙蕖绿叶映池光。几多飞盖拥红妆。
</font><p></p>
&nbsp;&nbsp;&nbsp;&nbsp;泉试云龙花乳泛，袖笼宝鼎水沈香。纹楸戏战赌霞觞。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;雁字鳞差印碧空。淡云萦缕媚遥峰。悠扬舒卷逐西风。
</font><p></p>
&nbsp;&nbsp;&nbsp;&nbsp;烟锁绿杨深院静，花前寓意劝金钟。凤箫一曲月明中。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（茶）</font></span></font></font></p>
<ul>
&nbsp;&nbsp;&nbsp;&nbsp;春芽北苑小方，碾畔玉尘飞。金＿春葱击拂，花瓷雪乳珍奇。
</font><p></p>
&nbsp;&nbsp;&nbsp;&nbsp;主人情重，留连佳客，不醉无归。邀住清风两腋，重斟上马金卮。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（汤）</font></span></font></font></p>
<ul>
&nbsp;&nbsp;&nbsp;&nbsp;更阑月影转瑶台。歌舞下香阶。洞府归云缥缈，主宾清兴徘徊。
</font><p></p>
&nbsp;&nbsp;&nbsp;&nbsp;汤斟崖蜜，香浮瑞露，风味方回。投辖高情无厌，抱琴明日重来。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;赋念奴娇，洗千载之诬蔑，以祛流俗之惑\\
</font><p></p>
&nbsp;&nbsp;&nbsp;&nbsp;蜀川三峡，有高唐奇观，神仙幽处。巨石＿岩临积水，波浪轰天声怒。十二灵峰，云阶月地，中有巫山女。须臾变化，阳台朝暮云雨。
</font><p></p>
&nbsp;&nbsp;&nbsp;&nbsp;堪笑楚国怀襄，分当严父子，胡然无度。幻梦俱迷，应感逢魑魅，虚言冥遇。仙女耻求媒，况神清直，岂可轻诬污。逢君之恶，鄙哉宋玉词赋。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（县圃达观赏岩桂）</font></span></font></font></p>
<ul>
&nbsp;&nbsp;&nbsp;&nbsp;金飚替暑，觉庭梧湘簟，凉生秋意。玉露宵零仙掌洁，云卷碧天如水。银汉波澄，蟾光练静，依约山横翠。清商佳景，笑它宋玉憔悴。
</font><p></p>
&nbsp;&nbsp;&nbsp;&nbsp;堪笑利锁名缰，向蜗牛角上，所争何事。四者难并人易老，惟有修真得计。荣悴循环，功名由命，达观明深旨。桂花同赏，莫辞通夕欢醉。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（述怀和赵宰通甫韵）</font></span></font></font></p>
<ul>
&nbsp;&nbsp;&nbsp;&nbsp;天津仙客，话平蔡、曾把龙钟调戏。//裴度未达，尝游天津桥。或言蔡州未平，一老父指度曰：必待此人。度笑曰：见我龙钟，故相调戏。茅舍云林方隐迹，日日琴樽适意。鹏激天池，扶摇未便，尚敛摩云翅。经纶万卷，个中真负豪气。
</font><p></p>
&nbsp;&nbsp;&nbsp;&nbsp;喜遇良友知心，登临酬唱，堪作词林瑞。况是韶华将近也，待约连宵春醉。对客挥毫，如虹浩饮，争涌如泉思。同寅他日，誓坚忠义相济。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（咏中秋月）</font></span></font></font></p>
<ul>
&nbsp;&nbsp;&nbsp;&nbsp;碧天如水，湛银潢清浅，金波澄澈。疑是＿娥将宝鉴，高挂广寒宫阙。林叶吟秋，帘栊如画，丹桂香风发。年年今夕，庾楼此兴清绝。
</font><p></p>
&nbsp;&nbsp;&nbsp;&nbsp;因念重折高枝，壮心犹郁，已觉生华发。好向林泉招隐处，时讲清游真率。乘兴歌欢，熙然朝野，何日非佳节。百杯千首，醉吟长对风月。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（秋香阁）</font></span></font></font></p>
<ul>
&nbsp;&nbsp;&nbsp;&nbsp;仙掌初零玉露，清商乍肃金飚。回环高阁桂香飘。元自广寒移到。
</font><p></p>
&nbsp;&nbsp;&nbsp;&nbsp;绛蜡银蟾辉映，纶巾鹤氅逍遥。赏心乐事醉良宵。赢取开怀吟啸。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（示忠彦）</font></span></font></font></p>
<ul>
&nbsp;&nbsp;&nbsp;&nbsp;秋霁＿娥二八，寒光逼散浮云。小山丛桂吐清芬。犹带蟾宫风韵。
</font><p></p>
&nbsp;&nbsp;&nbsp;&nbsp;因念两登仙籍，恩沾雨露方新。汝今妙岁已能文。早折高枝荣奋。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（泛舟）</font></span></font></font></p>
<ul>
&nbsp;&nbsp;&nbsp;&nbsp;一派弯溪曲港，两山松干柽萝。寻幽乘兴泛烟波。时见白鸥飞过。
</font><p></p>
&nbsp;&nbsp;&nbsp;&nbsp;炫日浪纹金影，连云岸草青莎。陶然一醉养天和。解意歌莺劝我。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（游三洞）</font></span></font></font></p>
<ul>
&nbsp;&nbsp;&nbsp;&nbsp;我本方壶客，飘逸离凡尘。胸中万卷，谈笑挥翰墨通神。不慕巢由隐迹，不羡皋夔功业，出处两无心。坦荡灵台净，廛隐胜云林。
</font><p></p>
&nbsp;&nbsp;&nbsp;&nbsp;念生平，喜旷达，事幽寻。登临舒啸，惟有风月是知音。雅爱金华仙洞，一派苍崖飞瀑，四序景常新。遐想赤松子，来为醒冲襟。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（红梅）</font></span></font></font></p>
<ul>
&nbsp;&nbsp;&nbsp;&nbsp;造物巧钟赋，新腊报花期。江梅清瘦，只是洁白逞芳姿。我欲超群绝类，故学仙家繁杏，艳映横枝。朱粉腻香脸，酒晕著冰肌。
</font><p></p>
&nbsp;&nbsp;&nbsp;&nbsp;玉堂里，山驿畔，最希奇。谁将绛蜡笼玉，香雪染胭脂。好向歌台舞榭，斗取红妆娇面，偎倚韵偏宜。羌管莫吹动，风月正相知。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;游燕赏潭洞，舒啸对云峰。瀑泉飞下银汉，一水净涵空。前度刘郎诗句，只咏丹青摹写，佳境未亲逢。//刘禹锡寄题涵碧诗，有“远写丹青到雍州”之句。争似我吟赏，携酒屡从容。
</font><p></p>
&nbsp;&nbsp;&nbsp;&nbsp;濯尘缨，挥羽扇，快薰风。因思往古游者，清兴与今同。泉石因人轻重，岘首名传千古，登览赖羊公。陵谷有迁变，勋烈耀无穷。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（梦仙）</font></span></font></font></p>
<ul>
&nbsp;&nbsp;&nbsp;&nbsp;我昔蓬莱侍列仙。梦游方悟绊尘缘。青春放浪迷诗酒，黄卷优游对圣贤。
</font><p></p>
&nbsp;&nbsp;&nbsp;&nbsp;嘲水石，咏云烟。乘风欲往思泠然。要知昨夜方壶景，只在芸斋杖屦前。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（岩桂）</font></span></font></font></p>
<ul>
&nbsp;&nbsp;&nbsp;&nbsp;蟾苑桂飘香，雅称＿娥珍惜。吹下一丛仙种，伴秋光岑寂。
</font><p></p>
&nbsp;&nbsp;&nbsp;&nbsp;金风玉露嫩凉天，造化有消息。醉赏绿云金粟，媚枝头月色。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（己丑重阳游雷峰）</font></span></font></font></p>
<ul>
&nbsp;&nbsp;&nbsp;&nbsp;商素肃金飚，吹帽又逢佳节。乘兴登临舒啸，习云林清绝。
</font><p></p>
&nbsp;&nbsp;&nbsp;&nbsp;高歌横剑志平戎，酒量与天阔。更待醉归开宴，赏东篱明月。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（灯花）</font></span></font></font></p>
<ul>
&nbsp;&nbsp;&nbsp;&nbsp;良月戒微寒，清夜祥烟馥郁。来报天庭喜事，现灯花金粟。
</font><p></p>
&nbsp;&nbsp;&nbsp;&nbsp;芝书奎画下层霄，宣召想来促。它日玉堂挥翰，赐金莲花烛。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（涵碧）</font></span></font></font></p>
<ul>
&nbsp;&nbsp;&nbsp;&nbsp;晚云碧。松t飞泉翠滴。双鱼畔、疑是永和，曲水流觞旧风物。波光映山色。时见轻鸥出没。壶天邃，修竹翠阴，虚籁吟风更幽寂。
</font><p></p>
&nbsp;&nbsp;&nbsp;&nbsp;登临兴何极。上烟际危亭，彩笔题石。山中猿鹤应相识。对远景舒啸，壮怀豪逸。刘郎何在玩石刻。感往事陈迹。
</font><p></p>
&nbsp;&nbsp;&nbsp;&nbsp;还忆。少年日。帅旗鼓文场，轩冕京国。如今老大机心息。有陶令秫酒，谢公山屐。闲来潭洞，醉皓月，弄横笛。
</font><p></p>
</ul><p></p>
<p align="center"><font face="黑体" size="3" color="#000080">宴桃源</font><span><font size="2" color="#FF00FF">（游湖）</font></span></font></font></p>
<ul>
&nbsp;&nbsp;&nbsp;&nbsp;西湖避暑棹扁舟。忘机狎白鸥。荷香十里供瀛洲。山光翠欲流。
</font><p></p>
&nbsp;&nbsp;&nbsp;&nbsp;歌浩浩，思悠悠。诗成兴未休。清风明月解相留。琴声万籁幽。
</font><p></p>
</ul><p></p>
<p align="center"><font face="黑体" size="3" color="#000080">宴桃源</font></font></font></p>
<ul>
&nbsp;&nbsp;&nbsp;&nbsp;廉纤小雨养花天。池光映远山。蕙兰风暖正暄妍。归梁燕翼偏。
</font><p></p>
&nbsp;&nbsp;&nbsp;&nbsp;芳草碧，绿波边。良辰近禁烟。酒酣午枕兴怡然。莺声惊梦仙。
</font><p></p>
</ul><p></p>
<p align="center"><font face="黑体" size="3" color="#000080">惜芳菲</font><span><font size="2" color="#FF00FF">（述怀）</font></span></font></font></p>
<ul>
&nbsp;&nbsp;&nbsp;&nbsp;寓意登临诗与酒。豪气直冲牛斗。挥翰风雷吼。我生嗟在东坡后。
</font><p></p>
&nbsp;&nbsp;&nbsp;&nbsp;流水高山琴静奏。莫笑知音未偶。天意君知否。穷通在道吾何有。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（南园）</font></span></font></font></p>
<ul>
&nbsp;&nbsp;&nbsp;&nbsp;雨余乾鹊报新晴。晓风清。听莺声。飞盖南园，游赏赋闲情。麦垅黄云堆万顷，收刈处，有人耕。
</font><p></p>
&nbsp;&nbsp;&nbsp;&nbsp;淙＿漱玉涧泉鸣。翠峰横。碧云凝。罨画园林，缣素写难成。卢橘杨梅时正熟，随处赏，饮班荆。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;年年九日，萸菊登高宴。今岁旅新丰，听征雁、吟蛩幽怨。行行游赏，邂逅得诗人，呼斗酒，发清吟，豪气凌霄汉。
</font><p></p>
&nbsp;&nbsp;&nbsp;&nbsp;穷通默定，志士那兴叹。寓意醉乡游，且赢得、开怀萧散。功名外物，何必累冲襟，炼丹井，叱羊山，寻个修真伴。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（鉴湖）</font></span></font></font></p>
<ul>
&nbsp;&nbsp;&nbsp;&nbsp;鉴湖千顷，四序风光好。拨棹皱涟漪，极目处、青山缭绕。微茫烟霭，鸥鹭点菰蒲，云帆过，钓舟横，俱被劳生扰。
</font><p></p>
&nbsp;&nbsp;&nbsp;&nbsp;知章请赐，独占心何小。风月本无私，同众乐、宁论多少。浮家泛宅，它日效陶朱，烹鲈鳜，酌松醪，吟笔千篇扫。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（干道戊子秋游涵碧）</font></span></font></font></p>
<ul>
&nbsp;&nbsp;&nbsp;&nbsp;深秋澄霁，烟淡霜天晓。翠岘峻摩穹，有碧涧、清溪缭绕。鸣弦多暇，乘兴约登临，听水乐，习丰碑，遐想东坡老。
</font><p></p>
&nbsp;&nbsp;&nbsp;&nbsp;当年叔子，何事伤怀抱。名与此山俱，叹无闻、真成可笑。吾侪勋业，要使列云台，擒颉利，斩楼兰，混一车书道。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（渡江咏潮）</font></span></font></font></p>
<ul>
&nbsp;&nbsp;&nbsp;&nbsp;潮生潮落，千古长如许。吴越旧争衡，览遗迹、英雄何处。胥神忠愤，贾勇助鲸波，湍砥柱，驾鳌峰，万骑轰＿鼓。
</font><p></p>
&nbsp;&nbsp;&nbsp;&nbsp;连天雪浪，直上银河去。击楫誓中流，剑冲星、醉酣起舞。丈夫志业，当使列云台，擒颉利，斩楼兰，雪耻歼狂虏。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;佳辰九，吹帽霜风峭。画阁势崔嵬，遍危阑、翠峰缭绕。茂林修竹，别是小壶天，烟霭淡，夕阳明，隐映溪光渺。
</font><p></p>
&nbsp;&nbsp;&nbsp;&nbsp;匣琴流水，休恨知音少。长啸对西风，觉志气、凌云缥缈。传杯兴逸，高会继龙山，簪嫩菊，插红萸，相对年年好。
</font><p></p>
</ul><p></p>
<p align="center"><font face="黑体" size="3" color="#000080">东坡引</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;凉飚生玉宇。黄花晓凝露。汀苹岸蓼秋暮。登高开宴俎。
</font><p></p>
&nbsp;&nbsp;&nbsp;&nbsp;传杯兴逸，分咏得句。思戏马、长怀古。东篱候酒人何处。芳尊须送与。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;自来百卉千葩，算多有、异芬清绝。此花独赋，天然标致，于中超越。月脸妆匀，碧琼枝瘦，真仙风骨。向严寒雪里，千林冻损，钟和气、先春发。
</font><p></p>
&nbsp;&nbsp;&nbsp;&nbsp;信是芳姿高洁。肯趋陪、游蜂戏蝶。玉堂静处，竹梢斜亚，凝烟媚月。一任严城上，单于奏、角声凄切。待芳心结实，和羹鼎鼐，收功须别。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;实予始生之日。国瑞用旧词韵作满江红为寿，因和述怀\\
</font><p></p>
&nbsp;&nbsp;&nbsp;&nbsp;味道韬光，伴耕钓、城南涧曲。吾不羡、炼丹金井，访仙王屋。清洁无瑕通隐显，满堂岂肯贪金玉。向北窗、高卧水风凉，槐阴绿。
</font><p></p>
&nbsp;&nbsp;&nbsp;&nbsp;闲自赏，东篱菊。偏喜种，幽居竹。信巍然良贵，有荣无辱。外物随缘姑泛应，无心仕止常知足。喜圣时、协气屡丰年，西畴熟。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;日暖烟轻，竹梢映、花阴凌乱。微风皱、池光青碧，绿杨垂岸。艳杏墙头红粉，幽兰砌下飘香暖。称邀宾、明日去寻芳，频欢宴。
</font><p></p>
&nbsp;&nbsp;&nbsp;&nbsp;光景速，浑如箭。醉梦里，春强半。且花前莫厌，玉杯频劝。一枕游仙方警悟，浮名自笑犹萦绊。醉挥毫、付与雪儿歌，娇莺啭。古诗：“丽词付与雪儿歌。”
</font><p></p>
</ul><p></p>
<p align="center"><font face="黑体" size="3" color="#000080">桂飘香</font><span><font size="2" color="#FF00FF">（元名花心动）</font></span></font></font></p>
<ul>
&nbsp;&nbsp;&nbsp;&nbsp;律应清商，嫩凉生、金风乍飘林叶。玉兔腾精，光浸楼台，宛似广寒宫阙。远山横翠烟霏敛，鹊枝绕、蛩声凄切。气萧爽，一年好处，桂花时节。
</font><p></p>
&nbsp;&nbsp;&nbsp;&nbsp;香压群芳妙绝。记蟾窟高枝，两曾攀折。思报君亲，何事壮怀犹郁。传岩莘野时方隐，心先定、经纶施设。赏花醉，持杯更邀皓月。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（上巳游涵碧）</font></span></font></font></p>
<ul>
&nbsp;&nbsp;&nbsp;&nbsp;艳阳时序。向祓禊芳辰，登临仙府。碧水澄虚。修篁耸翠，夹迳蕙兰香吐。春晚巧莺声碎，风卷飞红无数。凝望处，见桑村麦陇，竹溪烟浦。
</font><p></p>
&nbsp;&nbsp;&nbsp;&nbsp;欢聚。须信道，游宦东西，易得成离阻。北海开尊，东山乘兴，四乐偷闲赢取。棋战新来常胜，诗瘦只因吟苦。心湛静，笑白云多事，等闲为雨。
</font><p></p>
</ul><p></p>
<p align="center"><font face="黑体" size="3" color="#000080">八六子</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;晚秋时。碧天澄爽，云何宋玉兴悲。对美景良辰乐事，采萸簪菊登临，共上翠微。
</font><p></p>
&nbsp;&nbsp;&nbsp;&nbsp;堪嗟乌兔如飞。秉烛欢游须屡，传杯到手休辞。念戏马台存，隽游安在，且开怀抱，听歌金缕，从教下客疏狂落帽，也胜龌龊东篱。太白诗：“龌龊东篱下，渊明不足群。”醉中归。花阴月影正移。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（和旧词韵）</font></span></font></font></p>
<ul>
&nbsp;&nbsp;&nbsp;&nbsp;念行藏在道，仕宦岂为谋身。自谤起营蝇，东山高卧，北海开尊。荣枯置之度外，得饶人处，谩也饶人。须信吾躬道义，巍然良贵中存。
</font><p></p>
&nbsp;&nbsp;&nbsp;&nbsp;浮名。蜗角是非蚊。过耳总休论。且啸傲幽居，清风皓月，光景常新。佩琴行吟胜景，访林泉、避暑赏烟云。谁识怀忠畎亩，此心常不忘君。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（游湖）</font></span></font></font></p>
<ul>
&nbsp;&nbsp;&nbsp;&nbsp;湖岸千峰。嵌岩隐映，绿竹青松。古寺东西，楼台上下，烟雾溟＿。波光万顷溶溶。人面与、荷花共红。拨棹归欤，一天明月，十里香风。
</font><p></p>
</ul><p></p>
<p align="center"><font face="黑体" size="3" color="#000080">哨遍</font></font></font></p>
<ul>
&nbsp;&nbsp;&nbsp;&nbsp;聊写达观之怀，寓超然之兴云\\
</font><p></p>
&nbsp;&nbsp;&nbsp;&nbsp;壬戌孟秋，苏子夜游，赤壁舟轻漾。观水光、弥渺接遥天，月出于东山之上。与客同，清欢扣舷歌咏，开怀饮酒情酣畅。如羽化登仙，乘风独立，飘然遗世高尚。客吹箫、音韵远悠扬。怨慕舞潜蛟、动凄凉。自古英雄，孟德周郎。旧踪可想。
</font><p></p>
&nbsp;&nbsp;&nbsp;&nbsp;噫，水与月兮，逝者如斯曷尝往。变化如一瞬，盈虚兮、莫消长。自不变而观，物我无尽，何须感物兴悲怅。夫天地之间，物各有主，惟同风月清赏。念江山美景岂可量。吾与子、乐之兴徜徉。听江渚、樵歌渔唱。□侣鱼虾、友麋鹿，举匏尊相劝，人生堪笑，蜉蝣一梦，且纵扁舟放浪。戏将坡赋度新声，试写高怀，自娱闲旷。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;风＿池荷雨盖翻，明珠千万颗，碎仍圆。龟鱼浮戏皱清涟。翠光映，垂柳幂瑶烟。
</font><p></p>
&nbsp;&nbsp;&nbsp;&nbsp;幽兴寓薰弦。俗尘飞不到，小壶天。身闲无事自超然。拚酩酊，一枕游仙。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;榴艳喷红，槐阴凝绿，薰风初扇微凉。新荷舒盖，翠色映波光。时见金鳞戏跃，听莺声、巧啭垂杨。谁知我，身闲无累，对景自襄羊。
</font><p></p>
&nbsp;&nbsp;&nbsp;&nbsp;南堂。清昼永，瑶琴横膝，芸帙披香。负气冲牛斗，操凛冰霜。吟笔通神掣电，乘高兴、鲸吸飞觞。情何憾，君新未报，功业志难忘。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（梦仙）</font></span></font></font></p>
<ul>
&nbsp;&nbsp;&nbsp;&nbsp;午枕梦游仙，身到蓬莱境。何事莺声啭绿杨，刚把人惊醒。
</font><p></p>
&nbsp;&nbsp;&nbsp;&nbsp;乘兴对琴尊，寄傲吟光景。绕舍清阴映远岑，香篆槐堂静。
</font><p></p>
</ul><p></p>
<p align="center"><font face="黑体" size="3" color="#000080">粉蝶儿</font></font></font></p>
<ul>
&nbsp;&nbsp;&nbsp;&nbsp;绕舍清阴，还是暮春天气。遍苍苔、乱红堆砌。问留春不住，春怎知人意。最关情，云杪杜鹃声碎。
</font><p></p>
&nbsp;&nbsp;&nbsp;&nbsp;休怨春归，四时有花堪醉。渐红莲、艳妆依水。次芙蓉岩桂，与菊英梅蕊。称开尊，日日＿香偎翠。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（明远楼）</font></span></font></font></p>
<ul>
&nbsp;&nbsp;&nbsp;&nbsp;三洞烟霞多胜致，壶中别有登临。白鸥飞处晚云深。群峰罗户牖，空翠入衣襟。
</font><p></p>
&nbsp;&nbsp;&nbsp;&nbsp;分得双溪楼上景，四时住趣供吟。浩歌鲸饮酒频斟。莺花休恨别，风月是知音。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（述怀）</font></span></font></font></p>
<ul>
&nbsp;&nbsp;&nbsp;&nbsp;清介百无求。民瘼怀忧。席珍藏器效前修。自负平戎经国略，壮气横秋。
</font><p></p>
&nbsp;&nbsp;&nbsp;&nbsp;二纪叹淹留。寻壑经丘。醉吟适意且遨游。致主丹心犹未老，天意知不。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;万个琅\节日影，两堤杨柳蘸涟漪。鸣鸟一声林愈静。吟兴。未曾移步已成诗。
</font><p></p>
&nbsp;&nbsp;&nbsp;&nbsp;旋汲清汀烹建茗，时寻野果劝金卮。况有良朋谈妙理。适意。此欢莫遣俗人知。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;烟村茂樾湾溪畔。似远景、摹轻练。细草平沙骑款段。渔翁G乃，却惊鸥鹭，飞起澄波面。
</font><p></p>
&nbsp;&nbsp;&nbsp;&nbsp;班荆对饮重杨岸。枝上莺歌如解劝。山映斜阳霞绮散。醉吟乘兴，锦囊诗满，爱月归来晚。
</font><p></p>
</ul><p></p>
<p align="center"><font face="黑体" size="3" color="#000080">使牛子</font></font></font></p>
<ul>
&nbsp;&nbsp;&nbsp;&nbsp;晚天雨霁横雌霓。帘卷一轩月色。纹簟坐苔茵，乘兴高歌饮琼液。
</font><p></p>
&nbsp;&nbsp;&nbsp;&nbsp;翠瓜冷浸冰壶碧。茶罢风生两腋。四座沸欢声，喜我投壶全中的。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（绍兴府西园席上）</font></span></font></font></p>
<ul>
&nbsp;&nbsp;&nbsp;&nbsp;会稽藩镇，舟车都会，槐庭燕寝凝香。禹穴旧踪，兰亭胜致，千岩万壑生光。舆颂美龚黄。庆慈闱戏彩，眉寿而康。寓兴西园，月台风榭赏群芳。下半阕佚
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
