<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;朱淑真</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（清明）</font></span></font></font></p>
<ul>
&nbsp;&nbsp;&nbsp;&nbsp;春巷夭桃吐绛英。春衣初试薄罗轻。风和烟暖燕巢成。
</font><p></p>
&nbsp;&nbsp;&nbsp;&nbsp;小院湘帘闲不卷，曲房朱户闷长扃。恼人光景又清明。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;寒食不多时，几日东风恶。无绪倦寻芳，闲却秋千索。
</font><p></p>
&nbsp;&nbsp;&nbsp;&nbsp;玉减翠裙交，病怯罗衣薄。不忍卷帘看，寂寞梨花落。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;不载，今收入此\\
</font><p></p>
&nbsp;&nbsp;&nbsp;&nbsp;年年玉镜台，梅蕊宫妆困。今岁未还家，怕见江南信。
</font><p></p>
&nbsp;&nbsp;&nbsp;&nbsp;酒从别后疏，泪向愁中尽。遥想楚云深，人远天涯近。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（春半）</font></span></font></font></p>
<ul>
&nbsp;&nbsp;&nbsp;&nbsp;春已半。触目此情无限。十二阑干闲倚遍。愁来天不管。
</font><p></p>
&nbsp;&nbsp;&nbsp;&nbsp;好是风和日暖。输与莺莺燕燕。满院落花帘不卷。断肠芳草远。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（赏春）</font></span></font></font></p>
<ul>
&nbsp;&nbsp;&nbsp;&nbsp;斜风细雨作春寒。对尊前。忆前欢。曾把梨花，寂寞泪阑干。芳草断烟南浦路，和别泪，看青山。
</font><p></p>
&nbsp;&nbsp;&nbsp;&nbsp;昨宵结得梦夤缘。水云间。悄无言。争奈醒来，愁恨又依然。展转衾＿空懊恼，天易见，见伊难。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（春怨）</font></span></font></font></p>
<ul>
&nbsp;&nbsp;&nbsp;&nbsp;独行独坐。独倡独酬还独卧。伫立伤神。无奈轻寒著摸人。
</font><p></p>
&nbsp;&nbsp;&nbsp;&nbsp;此情谁见。泪洗残妆无一半。愁病相仍。剔尽寒灯梦不成。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;迟迟春日弄轻柔。花径暗香流。清明过了，不堪回首，云锁朱楼。
</font><p></p>
&nbsp;&nbsp;&nbsp;&nbsp;午窗睡起莺声巧，何处唤春愁。绿杨影里，海棠亭畔，红杏梢头。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;独倚阑干昼日长。纷纷蜂蝶斗轻狂。一天飞絮东风恶，满路桃花春水香。
</font><p></p>
&nbsp;&nbsp;&nbsp;&nbsp;当此际，意偏长。萋萋芳草傍池塘。千钟尚欲偕春醉，幸有荼＿与海棠。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;风光紧急。三月俄三十。拟欲留连计无及。绿野烟愁露泣。
</font><p></p>
&nbsp;&nbsp;&nbsp;&nbsp;倩谁寄语春宵。城头画鼓轻敲。缱绻临歧嘱付，来年早到梅梢。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;黄鸟嘤嘤，晓来却听丁丁木。芳心已逐。泪眼倾珠斛。
</font><p></p>
&nbsp;&nbsp;&nbsp;&nbsp;见自无心，更调离情曲。鸳帏独。望休穷目。回首溪山绿。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;楼外垂杨千万缕。欲系青春，少住春还去。犹自风前飘柳絮。随春且看归何处。
</font><p></p>
&nbsp;&nbsp;&nbsp;&nbsp;绿满山川闻杜宇。便做无情，莫也愁人苦。把酒送春春不语。黄昏却下潇潇雨。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（夏日游湖）</font></span></font></font></p>
<ul>
&nbsp;&nbsp;&nbsp;&nbsp;恼烟撩露。留我须臾住。携手藕花湖上路。一霎黄梅细雨。
</font><p></p>
&nbsp;&nbsp;&nbsp;&nbsp;娇痴不怕人猜。随群暂遣愁怀。最是分携时候，归来懒傍妆台。
</font><p></p>
</ul><p></p>
<p align="center"><font face="黑体" size="3" color="#000080">菩萨N</font><span><font size="2" color="#FF00FF">（秋）</font></span></font></font></p>
<ul>
&nbsp;&nbsp;&nbsp;&nbsp;秋声乍起梧桐落。蛩吟唧唧添萧索。＿枕背灯眠。月和残梦圆。
</font><p></p>
&nbsp;&nbsp;&nbsp;&nbsp;起来钩翠箔。何处寒砧作。独倚小阑干。逼人风露寒。
</font><p></p>
</ul><p></p>
<p align="center"><font face="黑体" size="3" color="#000080">菩萨N</font></font></font></p>
<ul>
&nbsp;&nbsp;&nbsp;&nbsp;山亭水榭秋方半。凤帏寂寞无人伴。愁闷一番新。双蛾只旧颦。
</font><p></p>
&nbsp;&nbsp;&nbsp;&nbsp;起来临绣户。时有疏萤度。我谢月相怜。今宵不忍圆。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;巧云妆晚，西风罢暑，小雨翻空月坠。牵牛织女几经秋，尚多少、离肠恨泪。
</font><p></p>
&nbsp;&nbsp;&nbsp;&nbsp;微凉入袂，幽欢生座，天上人间满意。何如暮暮与朝朝，更改却、年年岁岁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（木樨）</font></span></font></font></p>
<ul>
&nbsp;&nbsp;&nbsp;&nbsp;也无梅柳新标格。也无桃李妖娆色。一味恼人香。群花争敢当。
</font><p></p>
&nbsp;&nbsp;&nbsp;&nbsp;情知天上种。飘落深岩洞。不管月宫寒。将枝比并看。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（冬）</font></span></font></font></p>
<ul>
&nbsp;&nbsp;&nbsp;&nbsp;风劲云浓，暮寒无奈侵罗幕。髻鬟斜掠。呵手梅妆薄。
</font><p></p>
&nbsp;&nbsp;&nbsp;&nbsp;少饮清欢，银烛花频落。恁萧索。春工已觉。点破香梅萼。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（二首催雪）</font></span></font></font></p>
<ul>
&nbsp;&nbsp;&nbsp;&nbsp;冬晴无雪。是天心未肯，化工非拙。不放玉花飞堕地，留在广寒宫阙。云欲同时，霰将集处，红日三竿揭。六花翦就，不知何处施设。
</font><p></p>
&nbsp;&nbsp;&nbsp;&nbsp;应念陇首寒梅，花开无伴，对景真愁绝。待出和羹金鼎手，为把玉盐飘撒。沟壑皆平，乾坤如画，更吐冰轮洁。梁园燕客，夜明不怕灯灭。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;鹅毛细翦，是琼珠密洒，一时堆积。斜倚东风浑漫漫，顷刻也须盈尺。玉作楼台，铅F天地，不见遥岑碧。佳人作戏，碎揉些子抛掷。
</font><p></p>
&nbsp;&nbsp;&nbsp;&nbsp;争奈好景难留，风]雨u，打碎光凝色。总有十分轻妙态，谁似旧时怜惜。担阁梁吟，寂寥楚舞，笑捏狮儿只。梅花依旧，岁寒松竹三益。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;竹里一枝斜，映带林逾静。雨后清奇画不成，浅水横疏影。
</font><p></p>
&nbsp;&nbsp;&nbsp;&nbsp;吹彻小单于，心事思重省。拂拂风前度暗香，月色侵花冷。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;湿云不渡溪桥冷。娥寒初破东风影。溪下水声长。一枝和月香。
</font><p></p>
&nbsp;&nbsp;&nbsp;&nbsp;人怜花似旧，花不知人瘦。独自倚阑干，夜深花正寒。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（春半）</font></span></font></font></p>
<ul>
&nbsp;&nbsp;&nbsp;&nbsp;办取舞裙歌扇，赏春只怕春寒。卷帘无语对南山。已觉绿肥红浅。
</font><p></p>
&nbsp;&nbsp;&nbsp;&nbsp;去去惜花心懒，踏青闲步江干。恰如飞鸟倦知还。淡荡梨花深院。
</font><p></p>
</ul><p></p>
<p align="center"><font face="黑体" size="3" color="#000080">月华清</font><span><font size="2" color="#FF00FF">（梨花）</font></span></font></font></p>
<ul>
&nbsp;&nbsp;&nbsp;&nbsp;雪压庭春，香浮花月，揽衣还怯单薄。＿枕裴回，又听一声干鹊。粉泪共、宿雨阑干，清梦与、寒云寂寞。除却。是江梅曾许，诗人吟作。
</font><p></p>
&nbsp;&nbsp;&nbsp;&nbsp;长恨晓风漂泊。且莫遣香肌，瘦减如削。深杏夭桃，端的为谁零落。况天气、妆点清明，对美景、不妨行乐。拌著。向花时取，一杯独酌。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（春夜）</font></span></font></font></p>
<ul>
&nbsp;&nbsp;&nbsp;&nbsp;玉体金钗一样娇。背灯初解绣裙腰。衾寒枕冷夜香消。
</font><p></p>
&nbsp;&nbsp;&nbsp;&nbsp;深院重关春寂寂，落花和雨夜迢迢。恨情和梦更无聊。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
