<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陈允平</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（西湖送春）</font></span></font></font></p>
<ul>
&nbsp;&nbsp;&nbsp;&nbsp;倚东风、画阑十二，芳阴帘幕低护。玉屏翠冷梨花瘦，寂寞小楼烟雨。肠断处。怅折柳柔情，旧别长亭路。年华似羽。任锦瑟声寒，琼箫梦远，羞对彩鸾舞。
</font><p></p>
&nbsp;&nbsp;&nbsp;&nbsp;文园赋。重忆河桥眉妩。啼痕犹溅纨素。丁香共结相思恨，空托绣罗金缕。春已暮。纵燕约莺盟，无计留春住。伤春倦旅。趁暗绿稀红，扁舟短棹，载酒送春去。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（赋牡丹）</font></span></font></font></p>
<ul>
&nbsp;&nbsp;&nbsp;&nbsp;杜鹃声渐老，过花信、几番风。爱翠幄笼晴，文梭r暖，阑槛青红。新妆步摇未稳，捧心娇、乍入馆娃宫。消得金壶万朵，护风帘幄重重。
</font><p></p>
&nbsp;&nbsp;&nbsp;&nbsp;匆匆。少小忆相逢。诗鬓已成翁。且持杯秉烛，天香院落，同赏芳。花应怕春去早，尽迟迟、待取绿阴浓。拚却花前醉也，梦随蝴蝶西东。
</font><p></p>
</ul><p></p>
<p align="center"><font face="黑体" size="3" color="#000080">绛都春</font><span><font size="2" color="#FF00FF">（旧上声韵，今改平声）</font></span></font></font></p>
<ul>
&nbsp;&nbsp;&nbsp;&nbsp;秋千倦倚，正海棠半坼，不耐春寒。雨弄晴，飞梭庭院绣帘闲。梅妆欲试芳情懒。翠颦愁入眉弯。雾蝉香冷，霞绡泪h，恨袭湘兰。
</font><p></p>
&nbsp;&nbsp;&nbsp;&nbsp;悄悄池台步晚。任红薰杏靥，碧沁苔痕。燕子未来，东风无语又黄昏。琴心不度春云远。断肠难托啼鹃。夜深犹倚，垂杨二十四阑。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（赋水仙）</font></span></font></font></p>
<ul>
&nbsp;&nbsp;&nbsp;&nbsp;汉江露冷，是谁将瑶瑟，弹向云中。一曲清冷声渐杳，月高人在珠宫。晕额黄轻，涂腮粉艳，罗带织青葱。天香吹散，佩环犹自丁东。
</font><p></p>
&nbsp;&nbsp;&nbsp;&nbsp;回首杜若汀洲，金钿玉镜，何日得相逢。独立飘飘烟浪远，袜尘羞溅春红。渺渺予怀，迢迢良夜，三十六陂风。九疑何处，断云飞度千峰。
</font><p></p>
</ul><p></p>
<p align="center"><font face="黑体" size="3" color="#000080">倦寻芳</font></font></font></p>
<ul>
&nbsp;&nbsp;&nbsp;&nbsp;杏檐转午。清漏沈沈，春梦无据。凤锦龟纱，空闭酒尘香雾。流水行云天四远，玉箫声断人何处。倦寻芳，镇情尖翠压，强拈飞絮。
</font><p></p>
&nbsp;&nbsp;&nbsp;&nbsp;记旧约、荼コ开后，屈指心期，数了还数。误我凭阑，几度片帆南浦。燕懒莺慵春去也，落花犹是东风主。正销凝，被愁鹃、又啼烟树。
</font><p></p>
</ul><p></p>
<p align="center"><font face="黑体" size="3" color="#000080">大T</font><span><font size="2" color="#FF00FF">（元夕寓京）</font></span></font></font></p>
<ul>
&nbsp;&nbsp;&nbsp;&nbsp;渐入融和，金莲放、人在东风楼阁。天香吹辇路，净无云一点，桂流霜魄。雪霁梅飘，春柔柳嫩，半卷真珠帘箔。迢迢鸣鞘过，隘车钿辔玉，暗尘轻掠。拥琼管吹龙，朱弦弹凤，柳衢花陌。
</font><p></p>
&nbsp;&nbsp;&nbsp;&nbsp;鳌山侵碧落。绛绡远，春霭浮T鹊。民共乐、金吾禁静，翠跸声闲，遍青门、尽停鱼钥。衩袜寒初觉。方怪失、绣鸳弓窄。误良夜、瑶台约。渐彩霞散，双阙星微烟薄。洞天共谁跨鹤。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（旧上声韵，今移入平声）</font></span></font></font></p>
<ul>
&nbsp;&nbsp;&nbsp;&nbsp;玉腕笼寒，翠阑凭晓，莺调新簧。暗水穿苔，游丝度柳，人静芳昼长。云南归雁，楼西飞燕，去来惯认炎凉。王孙远，青青草色，几回望断柔肠。
</font><p></p>
&nbsp;&nbsp;&nbsp;&nbsp;蔷薇旧约，尊前一笑，等闲孤负年光。斗草庭空，抛梭架冷，帘外风絮香。伤春情绪，惜花时候，日斜尚未成妆。闻嬉笑，谁家女伴，又还采桑。
</font><p></p>
</ul><p></p>
<p align="center"><font face="黑体" size="3" color="#000080">月上海棠</font></font></font></p>
<ul>
&nbsp;&nbsp;&nbsp;&nbsp;游丝弄晚，卷帘看处，燕重来时候。正秋千亭榭，锦窠春透。梦回褪浴华清，凝温泉、绛绡微皱。芳阴底，人立东风，露华如昼。
</font><p></p>
&nbsp;&nbsp;&nbsp;&nbsp;宜酒。啼香泪薄，醉玉痕深，与春同瘦。想当年金谷，步帷初绣。彩云影里徘徊，娇无语、夜寒归后。莺窗晓，花间重携素手。
</font><p></p>
</ul><p></p>
<p align="center"><font face="黑体" size="3" color="#000080">疏影</font></font></font></p>
<ul>
&nbsp;&nbsp;&nbsp;&nbsp;先生遗墨有感，借韵以赋\\
</font><p></p>
&nbsp;&nbsp;&nbsp;&nbsp;千峰翠玉。送孤云伴我，罗窗清宿。拂晓凭虚，春碧生寒，衣单瘦倚筇竹。东风不解吹愁醒，但芳草、溪城南北。认雾鬟，遥锁修颦，眉妩为谁愁独。
</font><p></p>
&nbsp;&nbsp;&nbsp;&nbsp;江上轻鸥似识，背昭亭两两，飞破晴渌。一片苍烟，隔断家山，梦绕石窗萝屋。相看不厌朝还暮，算几度、赤阑干曲。待倩诗、收拾归来，写作卧游屏幅。
</font><p></p>
</ul><p></p>
<p align="center"><font face="黑体" size="3" color="#000080">暗香</font></font></font></p>
<ul>
&nbsp;&nbsp;&nbsp;&nbsp;霁天秋色。正倚楼待月，谁伴横笛。涨绿浮空，闲数河星手堪摘。弥望澄光练净，分付与、玄晖才笔。烟溆阔，云远波平，归鸟趁风席。
</font><p></p>
&nbsp;&nbsp;&nbsp;&nbsp;南国。信音寂。帐雁渚渡闲，鹭汀沙积。藓碑露泣。时拊遗踪暗嗟忆。人事空随逝水，今古但、双流一碧。待办取、蓑共笠，小舟泛得。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（奉川实化凤花）</font></span></font></font></p>
<ul>
&nbsp;&nbsp;&nbsp;&nbsp;杜鹃啼老春愁，泪痕吹作胭脂雨。飞花乱点，东风枝上，红翔翠翥。丹穴鸣初，碧梧栖未，凄凉山坞。怅琼姬梦远，玉箫声断，孤鸾影、对谁舞。
</font><p></p>
&nbsp;&nbsp;&nbsp;&nbsp;林下风光自许。算何必、玉京瑶圃。阑干醉倚，游尘香散，芳菲无主。经院僧眠，月楼钟静，欲飞还驻。待青松、化尽苍龙头角，共乘云去。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（泽国楼偶赋）</font></span></font></font></p>
<ul>
&nbsp;&nbsp;&nbsp;&nbsp;湖光只在阑干外，凭虚远迷三楚。旧柳犹青，平芜自碧，几度朝昏烟雨。天涯倦旅。爱小却游鞭，共挥谈尘。顿觉尘清，宦情高下等风絮。
</font><p></p>
&nbsp;&nbsp;&nbsp;&nbsp;芝山苍翠缥缈，黯然仙梦杳，吟思飞去。故国楼台，斜阳巷陌，回首白云何处。无心访古。对双塔栖鸦，半汀归鹭。立尽荷香，月明人笑语。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;霁空虹雨，傍啼莎草，宿鹭汀洲。隔岸人家砧杵急，微寒先到帘钩。步幄尘高，征衫酒润，谁暖玉香篝。风灯微暗，夜长频换更筹。
</font><p></p>
&nbsp;&nbsp;&nbsp;&nbsp;应是雁柱调筝，鸳梭织锦，付与两眉愁。不似尊前今夜月，几度同上南楼。红叶无情，黄花有恨，孤负十分秋。归心如醉，梦魂飞趁东流。
</font><p></p>
</ul><p></p>
<p align="center"><font face="黑体" size="3" color="#000080">桂枝香</font><span><font size="2" color="#FF00FF">（杨山甫席上赋）</font></span></font></font></p>
<ul>
&nbsp;&nbsp;&nbsp;&nbsp;残蝉乍歇。又乱叶打窗，蛩韵凄切。寂寞天香院宇，露凉时节。乘鸾扇底婆娑影，幻清虚、广寒宫阙。小山秋重，千岩夜悄，举尊邀月。
</font><p></p>
&nbsp;&nbsp;&nbsp;&nbsp;甚赋得、仙标道骨。倩谁捣玄霜，犹未成屑。回首蓝桥路迥，梦魂飞越。雕阑翠L金英满，洒西风、非雨非雪。惜花心性，输他少年，等闲攀折。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（芍药）</font></span></font></font></p>
<ul>
&nbsp;&nbsp;&nbsp;&nbsp;开尽荼コ，正桑云麦浪，天气如秋。南园露梢半坼，金粟丝头。温香傍酒，尽多娇、不识春愁。莺院悄，轻阴弄晚，何人堪伴清游。
</font><p></p>
&nbsp;&nbsp;&nbsp;&nbsp;偏爱紫蕤黄袅，想金壶胜赏，依旧扬州。花前夜阑醉后，斜月当楼。翻阶句好，记玄晖、此日风流。双鬓改，一枝帽底，如今应为花羞。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（和李E059房题张寄闲家圃韵）</font></span></font></font></p>
<ul>
&nbsp;&nbsp;&nbsp;&nbsp;爱吟休问瘦，为诗句、几凭阑。有可画亭台，宜春帐箔，如寄身闲。胸中四时胜景，小蓬莱、幻出五云间。一掬苹香暗沼，半梢松影虚坛。
</font><p></p>
&nbsp;&nbsp;&nbsp;&nbsp;相看。倦羽久知还。回首鹭盟寒。记步蜒霸疲呼灯听雨，越岭吴峦。幽情未应共懒，把周郎旧曲谱新翻。帘外垂杨自舞，为君时按弓弯。
</font><p></p>
</ul><p></p>
<p align="center"><font face="黑体" size="3" color="#000080">宝鼎见</font><span><font size="2" color="#FF00FF">（云岩师书灯夕命赋）</font></span></font></font></p>
<ul>
&nbsp;&nbsp;&nbsp;&nbsp;六鳌初驾，缥缈蓬阆，移来洲岛。还又是、梅飘冰泮，一夜青阳回海表。渐媚景、傍元宵时候，花底余寒料峭。更喜报、三边晏静，人乐清平宇宙。
</font><p></p>
&nbsp;&nbsp;&nbsp;&nbsp;画鼓簇队行春早。拥烟花、粉黛缭绕。开洞府、桃源路窈。戟外东风吹岸柳。正翠霭、映星桥月榭，十里红莲绽了。庆万家、珠帘半卷，绰约歌裙舞袖。
</font><p></p>
&nbsp;&nbsp;&nbsp;&nbsp;重锦绣幄围香，阖凤管鸾丝环奏。望非烟非雾，春在壶天易晓。早隐隐、半空星斗。看取收灯后。趁凤书、吹入黄扉，立马金门玉漏。
</font><p></p>
</ul><p></p>
<p align="center"><font face="黑体" size="3" color="#000080">八宝妆</font><span><font size="2" color="#FF00FF">（秋宵有感）</font></span></font></font></p>
<ul>
&nbsp;&nbsp;&nbsp;&nbsp;望远秋平。初过雨、微茫水满烟汀。乱DB45疏柳，犹带数点残萤。待月重帘谁共倚，信鸿断续两三声。夜如何，顿凉骤觉，纨扇无情。
</font><p></p>
&nbsp;&nbsp;&nbsp;&nbsp;还思骖鸾素约，念凤箫雁瑟，取次尘生。旧日潘郎，双鬓半已星星。琴心锦意暗懒，又争奈、西风吹恨醒。屏山冷，怕梦魂、飞度蓝桥不成。
</font><p></p>
</ul><p></p>
<p align="center"><font face="黑体" size="3" color="#000080">昼锦堂</font><span><font size="2" color="#FF00FF">（北城韩园即事）</font></span></font></font></p>
<ul>
&nbsp;&nbsp;&nbsp;&nbsp;上苑寒收，西塍雨歇，东风是处花柳。步锦笼纱，依旧五陵台沼。绣帘珠箔金翠袅，琐窗雕槛青红斗。频回首。茶灶酒垆，春时几番携手。
</font><p></p>
&nbsp;&nbsp;&nbsp;&nbsp;知否。人渐老。嗟眼为花狂，肩为诗瘦。唤醒乡心，无奈数声啼鸟。秉烛清游嫌夜短，采香新意输年少。归来好。皈趁故园池阁，绿阴芳草。
</font><p></p>
</ul><p></p>
<p align="center"><font face="黑体" size="3" color="#000080">绮罗香</font><span><font size="2" color="#FF00FF">（秋雨）</font></span></font></font></p>
<ul>
&nbsp;&nbsp;&nbsp;&nbsp;雁宇苍寒，蛩疏翠冷，又是凄凉时候。小揭珠帘，夜润唾花罗皱。饶晓鹭、独立衰荷，逆归燕、尚栖残柳。想黄花，羞涩东篱，断无新句到重九。
</font><p></p>
&nbsp;&nbsp;&nbsp;&nbsp;孤檠清梦易觉，肠断唐宫旧曲，声迷官漏。滴入愁心，秋似玉楼人瘦。烟槛外、催落梧桐，带西风、乱捎鸳L。记画檐，灯影沈沈，共裁春夜韭。
</font><p></p>
</ul><p></p>
<p align="center"><font face="黑体" size="3" color="#000080">探春</font><span><font size="2" color="#FF00FF">（西湖十咏・苏堤春晓）</font></span></font></font></p>
<ul>
&nbsp;&nbsp;&nbsp;&nbsp;上苑乌啼，中洲鹭起，疏钟才度云窈。篆冷香篝，灯微尘幌，残梦犹吟芳草。搔首卷帘看，认何处、六桥烟柳。翠桡才舣西泠，趁取过湖人少。
</font><p></p>
&nbsp;&nbsp;&nbsp;&nbsp;掠水风花缭绕。还暗忆年时，旗亭歌酒。隐约春声，钿车宝勒，次第凤城开了。惟有踏青心，纵早起、不嫌寒峭。画阑闲立，东风旧红谁扫。
</font><p></p>
</ul><p></p>
<p align="center"><font face="黑体" size="3" color="#000080">秋霁</font><span><font size="2" color="#FF00FF">（西湖十咏・平湖秋月）</font></span></font></font></p>
<ul>
&nbsp;&nbsp;&nbsp;&nbsp;千顷玻璃，远送目斜阳，渐下林阗。题叶人归，采菱舟散，望中水天一色。碾空桂魄。玉绳低转云无迹。有素鸥，闲伴夜深，呼棹过环碧。
</font><p></p>
&nbsp;&nbsp;&nbsp;&nbsp;相思万里，顿隔婵媛，几回琼台，同驻鸾翼。对西风、凭谁问取，人间那得有今夕。应笑广寒宫殿窄。露冷烟淡，还看数点残星，两行新雁，倚楼横笛。
</font><p></p>
</ul><p></p>
<p align="center"><font face="黑体" size="3" color="#000080">百字令</font><span><font size="2" color="#FF00FF">（西湖十咏・断桥残雪）</font></span></font></font></p>
<ul>
&nbsp;&nbsp;&nbsp;&nbsp;凝云冱晓，正コ花才积，荻絮初残。华表翩跹何处鹤，爱吟人在孤山。冻解苔铺，冰融沙L，谁凭玉勾阑。茸衫毡帽，冷香吹上吟鞍。
</font><p></p>
&nbsp;&nbsp;&nbsp;&nbsp;将次柳际琼销，梅边粉瘦，添做十分寒。闲踏轻澌来荐菊，半潭新涨微澜。水北峰峦，城阴楼观，留向月中看。t云深处，好风飞下晴湍。
</font><p></p>
</ul><p></p>
<p align="center"><font face="黑体" size="3" color="#000080">扫花游</font><span><font size="2" color="#FF00FF">（西湖十咏・雷峰落照）</font></span></font></font></p>
<ul>
&nbsp;&nbsp;&nbsp;&nbsp;数峰蘸碧，记载酒甘园，柳塘花坞。最堪避暑。爱莲香送晚，翠娇红妩。G乃菱歌乍起，兰桡竞举。日斜处。望孤鹜断霞，初下芳杜。
</font><p></p>
&nbsp;&nbsp;&nbsp;&nbsp;遥想山寺古。看倒影金轮，逆光朱户。暝烟带树。有投林鹭宿，凭楼僧语。可惜流年，付与朝钟暮鼓。漫凝伫。步长桥、月明归去。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（西湖十咏・曲院风荷）</font></span></font></font></p>
<ul>
&nbsp;&nbsp;&nbsp;&nbsp;放船杨柳下，听鸣蝉、薰风小新堤。正烟F950露蓼，飞尘酿玉，第五桥西。遥认青罗盖底，宫女夜游池。谁在鸳鸯浦，独棹玻璃。
</font><p></p>
&nbsp;&nbsp;&nbsp;&nbsp;一片天机云锦，见凌波碧翠，照日胭脂。是西湖西子，晴抹雨妆时。便相将无情秋思，向菰蒲深处红衣。醺醺里，半篙香梦，月转星移。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（西湖十咏・花港观鱼）</font></span></font></font></p>
<ul>
&nbsp;&nbsp;&nbsp;&nbsp;春波浮渌，小隐桃溪路。烟雨正林塘，翠不碍、锦鳞来去。芹香藻腻，偏爱鲤花肥，檐影下，柳阴中，逐浪吹萍絮。
</font><p></p>
&nbsp;&nbsp;&nbsp;&nbsp;宫沟泉滑，怕有题红句。钩饵已忘机，都付与、人间儿女。濠梁兴在，鸥鹭笑人痴。三湘梦，五湖心，云水苍茫处。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（西湖十咏・南屏晚钟）</font></span></font></font></p>
<ul>
&nbsp;&nbsp;&nbsp;&nbsp;赤阑桥畔斜阳外，临江暮山凝紫。戏鼓才停，渔榔乍歇，一片芙蓉秋水。余霞散绮。正银钥停关，画般催舣。鱼板敲残，数声初入万松里。
</font><p></p>
&nbsp;&nbsp;&nbsp;&nbsp;坡翁诗梦未老，翠微楼上月，曾共谁倚。御苍烟花，宫斜露草，几度西风弹指。黄昏尽也，有眠月闲僧，醉香游子。鹫岭啼猿，唤人吟思起。
</font><p></p>
</ul><p></p>
<p align="center"><font face="黑体" size="3" color="#000080">黄莺儿</font><span><font size="2" color="#FF00FF">（西湖十咏・柳浪闻莺）</font></span></font></font></p>
<ul>
&nbsp;&nbsp;&nbsp;&nbsp;六波烟黛浮空远，南陌嘤嘤，乔木初迁，纱窗无眠，画阑凭晓。看并宿暗黄深，织雾金梭小。那人携酒听时，料把春来，诗梦惊觉。
</font><p></p>
&nbsp;&nbsp;&nbsp;&nbsp;飞绕。翠接断桥云，绿漾新堤草。数声娇啭，婉娩如愁，调簧弄歌尖巧。随燕软尘低，蝶妥游丝袅。最怜舞絮飞花，唤却风东老。
</font><p></p>
</ul><p></p>
<p align="center"><font face="黑体" size="3" color="#000080">渡江云</font><span><font size="2" color="#FF00FF">（西湖十咏・三潭印月）</font></span></font></font></p>
<ul>
&nbsp;&nbsp;&nbsp;&nbsp;三神山路杳，六鳌驾浪，幻境□西湖。水连天四远，翠台如鼎，簇簇小浮图。烟沈雾迥，怪蜃楼、飞入清虚。
</font><p></p>
&nbsp;&nbsp;&nbsp;&nbsp;秋夜长，一轮蟾素，渐渐出云衢。遥看寒光金镜，皓彩明}，正人间三五。总输与、鸥眠葑蓼，鹭立菰蒲。笙歌唤醒鱼龙睡，向贝阙、争取明珠。清梦断，西风醉宿冰壶。
</font><p></p>
</ul><p></p>
<p align="center"><font face="黑体" size="3" color="#000080">婆罗门引</font><span><font size="2" color="#FF00FF">（西湖十咏・两峰插云）</font></span></font></font></p>
<ul>
&nbsp;&nbsp;&nbsp;&nbsp;髻鬟对耸，万松扶玉上青冥。西风共倚，烟南水北，石荒苔老，三十六梯平。爱翠尖如削，天外亭亭。
</font><p></p>
&nbsp;&nbsp;&nbsp;&nbsp;高寒梦惊。是何夕堕双星。无限苍崖紫岫，谁拊棱层。薜萝深处，算少年、游屐几番登。河汉近、疑在蓬瀛。//右十景，先辈寄之歌咏者多矣。//川周公谨以所作木兰花示予，约同赋，因成，时景定癸亥岁也。
</font><p></p>
</ul><p></p>
<p align="center"><font face="黑体" size="3" color="#000080">明月引</font><span><font size="2" color="#FF00FF">（和白云赵宗簿自度曲・引令）</font></span></font></font></p>
<ul>
&nbsp;&nbsp;&nbsp;&nbsp;雨余芳草碧萧萧。暗春潮。荡双桡。紫凤青鸾，旧梦带文箫。绰约佩环风不定，云欲堕，六铢香，天外飘。
</font><p></p>
&nbsp;&nbsp;&nbsp;&nbsp;相思为谁兰恨销。渺湘魂、无处招。素纨犹在，真真意、还倩谁描。舞镜空圆，羞对月明宵。镜里心心心里月，君去矣，旧东风，新画桥。
</font><p></p>
</ul><p></p>
<p align="center"><font face="黑体" size="3" color="#000080">糖多令</font><span><font size="2" color="#FF00FF">（吴江道上赠郑可大）</font></span></font></font></p>
<ul>
&nbsp;&nbsp;&nbsp;&nbsp;何处是秋风。月明霜露中。算凄凉、未到梧桐。曾向垂虹桥上看，有几树、水边枫。
</font><p></p>
&nbsp;&nbsp;&nbsp;&nbsp;客路怕相逢。酒浓愁更浓。数归期、犹是初冬。欲寄相思无好句，聊折赠、雁来红。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;东风吹恨上眉弯。燕初还。杏花残。帘里春深，帘外雨声寒。拾翠芳期孤负却，空脉脉，倚阑干。
</font><p></p>
&nbsp;&nbsp;&nbsp;&nbsp;流苏香重玉连环。绕屏山。宝筝闲。泪薄鲛绡，零露湿红兰。瘦却舞腰浑可事，银蹀躞，半阑珊。
</font><p></p>
</ul><p></p>
<p align="center"><font face="黑体" size="3" color="#000080">思佳客</font><span><font size="2" color="#FF00FF">（用晏小山韵）</font></span></font></font></p>
<ul>
&nbsp;&nbsp;&nbsp;&nbsp;一曲清歌酒一钟。舞裙摇曳石榴红。宝筝弦矗冰蚕缕，珠箔香飘水麝风。
</font><p></p>
&nbsp;&nbsp;&nbsp;&nbsp;娇娅g，笑迎逢。合欢罗带两心同。彩云不觉归来晚，月转觚棱夜气中。
</font><p></p>
</ul><p></p>
<p align="center"><font face="黑体" size="3" color="#000080">思佳客</font></font></font></p>
<ul>
&nbsp;&nbsp;&nbsp;&nbsp;压鬓钗横翠凤头。玉柔春腻粉香流。红酣醉靥花含笑，碧翦颦眉柳弄愁。
</font><p></p>
&nbsp;&nbsp;&nbsp;&nbsp;偏婀娜，太温柔。水情云意两绸缪。佯羞不顾双飞蝶，独背秋千傍画楼。
</font><p></p>
</ul><p></p>
<p align="center"><font face="黑体" size="3" color="#000080">思佳客</font></font></font></p>
<ul>
&nbsp;&nbsp;&nbsp;&nbsp;锦幄沈沈宝篆残。惜春舞语凭阑干。庭前芳草空惆怅，帘外飞花自往还。
</font><p></p>
&nbsp;&nbsp;&nbsp;&nbsp;金屋静，玉箫闲。一尊芳酒驻红颜。东风落尽荼コ雪，满院清香夜不寒。
</font><p></p>
</ul><p></p>
<p align="center"><font face="黑体" size="3" color="#000080">思佳客</font></font></font></p>
<ul>
&nbsp;&nbsp;&nbsp;&nbsp;玉辔青骢去不归。锦中频织断肠诗。窗凭绣日莺声婉，帘卷香云雁影回。
</font><p></p>
&nbsp;&nbsp;&nbsp;&nbsp;金缕扇，碧罗衣。蝶魂飞度画阑西。花开花落春多少，独有层楼双燕知。
</font><p></p>
</ul><p></p>
<p align="center"><font face="黑体" size="3" color="#000080">思佳客</font></font></font></p>
<ul>
&nbsp;&nbsp;&nbsp;&nbsp;曾约双琼品凤箫。玉台光映玉娇娆。银花烛冷飞罗暗，宝层香融曲篆销。
</font><p></p>
&nbsp;&nbsp;&nbsp;&nbsp;帘影乱，漏声迢。佩云清入楚天遥。题红未托相思约，明月空归第五桥。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font></font></font></p>
<ul>
&nbsp;&nbsp;&nbsp;&nbsp;钏阁桃腮香玉溜。困倚银床倦绣。双燕归来后。相思叶底寻红豆。
</font><p></p>
&nbsp;&nbsp;&nbsp;&nbsp;碧唾春衫还在否。重理弓弯舞袖。锦藉芙蓉皱。翠腰羞对垂杨瘦。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;风萧萧。雨骚骚。风雨萧骚梧叶飘。潇湘江畔楼。
</font><p></p>
&nbsp;&nbsp;&nbsp;&nbsp;云迢迢。水遥遥。云水迢遥天尽头。相思心上秋。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;待春来，春又到，花底自徘徊。春浅花迟，携酒为春催。可堪碧小红微，黄轻紫艳，东风外、妆点池台。
</font><p></p>
&nbsp;&nbsp;&nbsp;&nbsp;且衔杯。无奈年少心情，看花能几回。春自年年，花自为春开。是他春为花愁，花因春瘦，花残后、人未归来。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font></font></font></p>
<ul>
&nbsp;&nbsp;&nbsp;&nbsp;缃桃红浅柳褪黄。燕初来、宫漏渐长。任日转、花梢也，倚兰屏、犹未试妆。
</font><p></p>
&nbsp;&nbsp;&nbsp;&nbsp;秦鸾旧曲无心理，忆年时、相傍采桑。听绿树、娇莺啭，一声声、都是断肠。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（茉莉）</font></span></font></font></p>
<ul>
&nbsp;&nbsp;&nbsp;&nbsp;素质盈盈瘦，娇姿淡淡妆。曲勾阑畔倚秋娘。一撮风流都在、晚西凉。
</font><p></p>
&nbsp;&nbsp;&nbsp;&nbsp;彩线串层玉，金篝络细香。半钩新月浸牙床。犹记东华年少、那门相。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font></font></font></p>
<ul>
&nbsp;&nbsp;&nbsp;&nbsp;银鸳金凤画暗销。晓帘栊、新翠渐交。算多少、相思恨，被东风、吹上柳梢。
</font><p></p>
&nbsp;&nbsp;&nbsp;&nbsp;罗窗夜夜梨花瘦，奈月明、香梦易消。便拟倩、题红叶，趁落花、流过谢桥。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春欲去。无计得留春住。纵著天涯浑柳絮。春归还有路。
</font><p></p>
&nbsp;&nbsp;&nbsp;&nbsp;恨煞多情杜宇。愁煞无情风雨。春自悠悠人自苦。莺花谁是主。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;杏花枝上莺声嫩。凤屏倦倚人初困。金兽莫添香。香浓情转伤。
</font><p></p>
&nbsp;&nbsp;&nbsp;&nbsp;云沈归雁杳。绿涨江南草。独倚夕阳楼。双帆何处舟。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（采莲女）</font></span></font></font></p>
<ul>
&nbsp;&nbsp;&nbsp;&nbsp;凉亭背倚斜阳树。过几阵、菰蒲雨。自棹轻舟穿柳去。绿裙红袂，与花相似，撑入花深处。
</font><p></p>
&nbsp;&nbsp;&nbsp;&nbsp;妾家住在鸳鸯浦。妾貌如花被花妒。折得花归娇厮觑。花心多怨，妾心多恨，胜似莲心苦。
</font><p></p>
</ul><p></p>
<p align="center"><font face="黑体" size="3" color="#000080">蛮绣衾</font></font></font></p>
<ul>
&nbsp;&nbsp;&nbsp;&nbsp;多情无语敛黛眉。寄相思、偏仗柳枝。待折向、尊前唱，奈东风、吹做絮飞。
</font><p></p>
&nbsp;&nbsp;&nbsp;&nbsp;归来醉抱琵琶睡，正酒醒、香尽漏移。无赖是、梨花梦，被月明、偏照帐儿。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;懒傍青鸾镜，慵簪翠凤翘。玉屏春重宝香销。因甚不忄欠梳洗、怕登楼。
</font><p></p>
&nbsp;&nbsp;&nbsp;&nbsp;载酒垂杨浦，停桡杜若洲。伤春情绪寄箜篌。流水残阳芳草、伴人愁。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;东风开到坼桐花。游蜂初报衙。兽环微掩是谁家。琐窗金绣纱。
</font><p></p>
&nbsp;&nbsp;&nbsp;&nbsp;环佩小，领巾斜。绿云双髻鸦。佯羞无限托琵琶。笑拈萱草芽。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;凤城春浅。寒压花梢颤。有约不来梁上燕。十二绣帘空卷。
</font><p></p>
&nbsp;&nbsp;&nbsp;&nbsp;去年共倚秋千。今年独倚阑干。误了海棠时候，不成直待花残。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春又晚。枝上绿深红浅。燕语呢喃明似翦。采香人渐远。
</font><p></p>
&nbsp;&nbsp;&nbsp;&nbsp;草色池塘碧软。丝竹谁家坊院。拂拂和风初著扇。蜂情愁不展。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;杨柳烟深五凤楼。绣帘风r玉梭球。夜寒谁伴锦香篝。
</font><p></p>
&nbsp;&nbsp;&nbsp;&nbsp;残月有情圆晓梦，落花无语诉春愁。宝笙偷按小梁州。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;谁向瑶台品凤箫。碧虚浮动桂花秋。风从帘幕吹香远，人在阑干等月高。
</font><p></p>
&nbsp;&nbsp;&nbsp;&nbsp;金粟地，蕊珠楼。佩云襟雾玉逍遥。仙娥已有玄霜约，便好骑鲸上九霄。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风不定。吹漾一帘波影。归燕无期春正永。海棠眠未醒。
</font><p></p>
&nbsp;&nbsp;&nbsp;&nbsp;筝雁别来谁整。好梦不堪重省。闲看鸳鸯交素颈。凭阑襟袖冷。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;欲晴又雨雨还晴。时节又清明。红杏墙头燕语，碧桃枝上莺声。
</font><p></p>
&nbsp;&nbsp;&nbsp;&nbsp;轻衫短帽，扁舟小棹，几度旗亭。斗草踏青天气，买花载酒心情。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;岸柳黄深绿渐饶。林塘初雨过，涨蒲萄。秋千亭榭彩旗交。莺声里，春在杏花梢。
</font><p></p>
&nbsp;&nbsp;&nbsp;&nbsp;慵整翠云翘。眉尖愁两点，倩谁描。斜阳芳草暗魂销。东风远，犹凭赤阑桥。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;玄霜绛雪。散作秋林缬。昨夜西风吹过，最好是、睡时节。
</font><p></p>
&nbsp;&nbsp;&nbsp;&nbsp;香绝。高处折。中秋还有月。此际人间天上，是两个、广寒阙。
</font><p></p>
</ul><p></p>
<p align="center"><font face="黑体" size="3" color="#000080">糖多令</font><span><font size="2" color="#FF00FF">（桂边偶成）</font></span></font></font></p>
<ul>
&nbsp;&nbsp;&nbsp;&nbsp;明月可中庭。萧萧络纬声。画阑秋，千树吹香。玉宇无尘凉似水。销不尽、许多清。
</font><p></p>
&nbsp;&nbsp;&nbsp;&nbsp;欲醉醉还醒。欲吟吟未成。拈金英、三嗅微馨。应有乘莺天上女，随风露、下青冥。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（和逃禅四首）</font></span></font></font></p>
<ul>
&nbsp;&nbsp;&nbsp;&nbsp;藓迹苔痕。香浮砚席，影蘸吟尊。雪正商量，同云淡淡，微月昏昏。
</font><p></p>
&nbsp;&nbsp;&nbsp;&nbsp;孤山往事谁论。但招得、逋仙断魂。客里相逢。数枝驿路，千树江村。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;沁月凝霜。精神好处，曾悟花光。带雪煎茶，和冰酿酒，聊润枯肠。
</font><p></p>
&nbsp;&nbsp;&nbsp;&nbsp;看花小立疏廓。道是雪、如何恁香。几度巡檐，一枝清瘦，疑在蓬窗。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;菊谢东篱。问梅开未，先问南枝。两蕊三花，松边傍石，竹外临溪。
</font><p></p>
&nbsp;&nbsp;&nbsp;&nbsp;尊前暗忆年时。算笛里、关情是伊。何逊风流，林逋标致，一二联诗。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;片片花飞。同前疏树，雪后残枝。划地多情，带将明月，来伴书帏。
</font><p></p>
&nbsp;&nbsp;&nbsp;&nbsp;岁寒心事谁知。向篱落、微斜半欹。添得闲愁，酒将阑处，吟未成时。
</font><p></p>
</ul><p></p>
<p align="center"><font face="黑体" size="3" color="#000080">思佳客</font><span><font size="2" color="#FF00FF">（和俞菊坡海棠韵）</font></span></font></font></p>
<ul>
&nbsp;&nbsp;&nbsp;&nbsp;簇簇红云冷欲凝。东风特地唤花醒。数枝夜色当银烛，一段春娇入画屏。
</font><p></p>
&nbsp;&nbsp;&nbsp;&nbsp;如有恨，似多情。柳边莺语十分明。柳边莺语如何说，莫笑梅花太瘦生。
</font><p></p>
</ul><p></p>
<p align="center"><font face="黑体" size="3" color="#000080">糖多令</font><span><font size="2" color="#FF00FF">（秋暮有感）</font></span></font></font></p>
<ul>
&nbsp;&nbsp;&nbsp;&nbsp;休去采芙蓉。秋江烟水空。带斜阳、一片征鸿。欲顿闲愁无顿处，都著在两眉峰。
</font><p></p>
&nbsp;&nbsp;&nbsp;&nbsp;心事寄题红。画桥流水东。断肠人、无奈秋浓。回首层楼归去懒，早新月、挂梧桐。
</font><p></p>
</ul><p></p>
<p align="center"><font face="黑体" size="3" color="#000080">瑞龙吟</font><span><font size="2" color="#FF00FF">（寿吴丞相・寿词）</font></span></font></font></p>
<ul>
&nbsp;&nbsp;&nbsp;&nbsp;双溪墅。重见种玉锄云，采花研露。遥知绿野芳浓，锦堂燕子，迎门共舞。
</font><p></p>
&nbsp;&nbsp;&nbsp;&nbsp;近前语。还问去年山馆，旧经行处。西风鸿水边上，惊千里苑，梅英乍吐。
</font><p></p>
&nbsp;&nbsp;&nbsp;&nbsp;几度月昏霜晓，望驰天北，驿传湘渚。冷艳暗香春寒，划地清苦。看看翠幄，青子江头路。才收尽、蛮烟瘴雨，初回轻暑。便忆南园趣。唤人况有，多情杜宇。此计非迟暮。都付与、和羹功成归去。海榴院落，长逢重午。
</font><p></p>
</ul><p></p>
<p align="center"><font face="黑体" size="3" color="#000080">渡江云</font><span><font size="2" color="#FF00FF">（寿蔡泉使）</font></span></font></font></p>
<ul>
&nbsp;&nbsp;&nbsp;&nbsp;桐花寒食近，青门紫陌，不禁绿杨烟。正长眉仙客，来向人间，听鹤语溪泉。清和天气，为栽培、种玉心田。莺昼长，一尊芳酒，容与看芝山。
</font><p></p>
&nbsp;&nbsp;&nbsp;&nbsp;庭闲。东风榆荚，夜雨苔痕，满地欲流钱。爱墙阴、成蹊桃李，春自无言。殷勤晓鹊凭檐喜，丹凤下、红药阶前。兰砌晓，香飘舞袖斓省
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（寿蔡泉宪）</font></span></font></font></p>
<ul>
&nbsp;&nbsp;&nbsp;&nbsp;两台帘对卷，燕芹香、风花近清明。望春弥柳际，流红水布，暖谷天晴。谁信闲襟似水，时忆语溪耕。襟抱番江阔，云远波平。
</font><p></p>
&nbsp;&nbsp;&nbsp;&nbsp;静昼轻挥玉尘，见春扉草绿，暮冶烟青。问清华姓字，几度录虬屏。看西湖、一汀鸳鹭，正晓风、残月两三星。早归来，赴花鱼宴，宫树闻莺。
</font><p></p>
</ul><p></p>
<p align="center"><font face="黑体" size="3" color="#000080">三犯渡江云</font><span><font size="2" color="#FF00FF">（旧平声，今入入声，为竹友谢少保寿）</font></span></font></font></p>
<ul>
&nbsp;&nbsp;&nbsp;&nbsp;风流三径远，此君淡薄，谁与伴清足。岁寒人自得，傍石锄云，闲里种苍玉。琅\翠立，爱细雨、疏烟初沐。春昼长，秋声不断，洗红尘凡俗。
</font><p></p>
&nbsp;&nbsp;&nbsp;&nbsp;高独。虚心共许，淡节相期，几人闲棋局。堪爱处，月明琴院，雪晴书屋。心盟更许青松结，笑四时、梅矾兰菊。庭砌晓，东风旋添新绿。
</font><p></p>
</ul><p></p>
<p align="center"><font face="黑体" size="3" color="#000080">过秦楼</font><span><font size="2" color="#FF00FF">（寿建安使君谢右司）</font></span></font></font></p>
<ul>
&nbsp;&nbsp;&nbsp;&nbsp;谷雨收寒，茶烟r晓，又是牡丹时候。浮龟碧水，听鹤丹山，采屋幔亭依旧。和气缥缈人间，满谷红云，德星呈秀。向东风种就，一亭兰茁，玉香初茂。
</font><p></p>
&nbsp;&nbsp;&nbsp;&nbsp;遥想曲度娇莺，舞低轻燕，二十四帘芳昼。清溪九曲，上已风光，觞咏似山阴否。翠阁凝清，正宜沦茗银罂，熨香金斗。看双莺飞下，长生殿里，赐蔷薇酒。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（寿越帅谢恕齐）</font></span></font></font></p>
<ul>
&nbsp;&nbsp;&nbsp;&nbsp;正槐龙欲老，影动朱门，薰风帘卷。竹外人清，听秋声将转。梦草池塘，种兰庭砌，爽气生葵扇。香染黄扉，律调翠简，赏音清宴。
</font><p></p>
&nbsp;&nbsp;&nbsp;&nbsp;因念南阳，碧幢烟静，纶玉宣频，辔丝催遣。带锡犀虹，宠下甘泉殿。笑指蓬莱，画舸东去，向五云葱栖。骑竹欢迎，贺家湖上，绿香红茜。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font><span><font size="2" color="#FF00FF">（寿云谷谢秘撰）</font></span></font></font></p>
<ul>
&nbsp;&nbsp;&nbsp;&nbsp;风F3EA晴暄，昼桐阴早，燕阁新香时度。沁月楼台，带山城郭，西湖翠娇红妩。甚爱此闲中趣，寻盟旧鸥鹭。共容与。
</font><p></p>
&nbsp;&nbsp;&nbsp;&nbsp;倚兰干、静看飞絮。吟啸里，帘卷暖烟霁雨。向一碧玻璃，几东风、呼棹来去。秀玉芳兰，伴丝簧、庭院笑语。渐梅霖清润，喜近槐扉初暑。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（代蔡泉使寿丁丞相）</font></span></font></font></p>
<ul>
&nbsp;&nbsp;&nbsp;&nbsp;帘垂鸱尾阁，桂花风、天香满黄扉。向郁罗霄汉，朝回金阙，心运璇玑。一点元台初度，八表共清辉。紫塞烟尘静，捷羽东飞。
</font><p></p>
&nbsp;&nbsp;&nbsp;&nbsp;此际钱塘江上，爱月仍夜色，潮正秋期。想波仙冰妹，同日宴瑶池。报龙楼，玉音宣劝，赐紫金、杯泛日中葵。庆千秋，醉长生酒，歌太平诗。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（辛酉代寿壑翁丞相母夫人）</font></span></font></font></p>
<ul>
&nbsp;&nbsp;&nbsp;&nbsp;楚天碧。秋晚尘清禁陌。朝鸡静，班退晓墀，回马金门漏犹滴。千官佩如织。来作黄扉寿客。黑头相，玉虹紫貂，亲奉春慈拜南极。
</font><p></p>
&nbsp;&nbsp;&nbsp;&nbsp;丛萱燕堂北。正霭护犀帷，香泛鲛额。瑶池女伴驻鸾翼。拥歌袖笼翠，舞荐铺锦，屏开家庆怎画得。想人在仙宅。
</font><p></p>
&nbsp;&nbsp;&nbsp;&nbsp;今夕。是何夕。正月满槐厅，凉透木熏席。黄花满地弄寒色。喜蛩雨初霁，雁风又息。龙楼宣劝，万岁里、宴太液。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（丙辰寿叶制相）</font></span></font></font></p>
<ul>
&nbsp;&nbsp;&nbsp;&nbsp;江南春信早，问谁是、百花魁。过揽桂褰蓉，纫兰采菊，独许寒梅。阳和渐回涧底，向水西、先放一枝开。潇洒织琼瘦玉，化工月翦云裁。
</font><p></p>
&nbsp;&nbsp;&nbsp;&nbsp;诗催。付与雪襟怀。消得暗香来。算知心惟有，青松瘦竹，白石苍苔。年年上林胜赏，捻清芳、蘸入紫金杯。须信和羹未晚，岁寒聊自徘徊。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寿叶制相）</font></span></font></font></p>
<ul>
&nbsp;&nbsp;&nbsp;&nbsp;过重阳、晚香犹耐，江城风露初峭。梅花已索巡檐笑，春入数枝红小。寒恁早。正帘卷苍云，和气生芝草。金虬篆袅。喜人乐丰年，波澄瀚海，星斗焕牙纛。
</font><p></p>
&nbsp;&nbsp;&nbsp;&nbsp;家山近，游宴十洲三岛。石桥诗思频绕。朱颜白发神仙样，谁信玉关人老。春渐好。望阊阖天低，咫尺瞻黄道。祥云缥缈。看柳色沙堤，莺声禁辇，鸣佩凤池晓。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（寿乡帅范尚书。郡有苍云堂，因古柏得名）</font></span></font></font></p>
<ul>
&nbsp;&nbsp;&nbsp;&nbsp;帘卷苍云，爱初翔凤尾，忽驾虬枝。青青岁寒自保，越样清奇。参天溜雨，带疏苔、密藓芳蕤。天赋与，凌霜傲雪，癯然山泽风姿。
</font><p></p>
&nbsp;&nbsp;&nbsp;&nbsp;他年栋梁共许，记雪山巫峡，曾赋新诗。庭前可人翠幄，葱茜烟霏。高标劲节，有青松、绿竹心知。来试倚，摩挲黛色，一尊相祝齐眉。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（庚午岁寿谷翁保相）</font></span></font></font></p>
<ul>
&nbsp;&nbsp;&nbsp;&nbsp;春满芝田，正鹤飞空霭，龟引清涟。祥云满谷缥缈，非雾非烟。莺花燕柳，占年年、三月长安。天气好，新声暖响，东风十二雕阑。
</font><p></p>
&nbsp;&nbsp;&nbsp;&nbsp;葱茜兽炉香袅，映金貂玉佩，绿鬓朱颜。何妨买花载酒，日日湖边。烟光万顷，凭清闲、才是神仙。芳昼永，珠帘静卷，悠然相对南山。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（寿恕齐谢待制）</font></span></font></font></p>
<ul>
&nbsp;&nbsp;&nbsp;&nbsp;西清人住水云乡。心静日偏长。闲中自乐壶天趣，笑红尘、谁是羲皇。垒嶂双溪争似，西湖雨色晴光。
</font><p></p>
&nbsp;&nbsp;&nbsp;&nbsp;碧龟巢处藕花香。波影浸书床。庭前一种红兰树，薰风又、吹长瑶芳。竹外椿前舞采，柳边槐底鸣}。
</font><p></p>
</ul><p></p>
<p align="center"><font face="黑体" size="3" color="#000080">西湖明月引</font><span><font size="2" color="#FF00FF">（寿云谷谢右司）</font></span></font></font></p>
<ul>
&nbsp;&nbsp;&nbsp;&nbsp;朝回花底晓星明。瑞烟凝。暖风轻。修禊湔裙，时节又闻莺。绰约岸桃堤柳近，波万顷，碧琉璃，镜样平。
</font><p></p>
&nbsp;&nbsp;&nbsp;&nbsp;仙翁佩襟秋水清。渺莲舟，浮翠瀛。御楼香近，东风里、吹下青冥。鲛缬围红，春在牡丹屏。日正迟迟人正酒，画帘外，一声声，卖放生。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寿千八兄）</font></span></font></font></p>
<ul>
&nbsp;&nbsp;&nbsp;&nbsp;门外湖光清似玉，雨桐烟柳扶疏。爱闲吾亦爱吾庐。炉香心在在，杯酒乐如如。
</font><p></p>
&nbsp;&nbsp;&nbsp;&nbsp;有子专城才四十，诸孙颗颗明珠。传家衣钵只诗书。一坡存菊意，千岁学松癯。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（寿云谷谢右司）</font></span></font></font></p>
<ul>
&nbsp;&nbsp;&nbsp;&nbsp;光风怀抱玉精神。不染世间尘。香暖衣篝，歌题采扇，清似晋时人。
</font><p></p>
&nbsp;&nbsp;&nbsp;&nbsp;柳边小驻朝天马，一笑领佳宾。帘卷湖山，花围尊俎，同醉碧桃春。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（寿表兄陈可大）</font></span></font></font></p>
<ul>
&nbsp;&nbsp;&nbsp;&nbsp;四壁图书静不哗。里湖深处隐人家。斑衣自斗百家彩，乌帽亲裁一幅纱。
</font><p></p>
&nbsp;&nbsp;&nbsp;&nbsp;新酿酒，旋烹茶。半溪霜月正梅花。前庭手种红兰树，看到春风第二芽。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（寿疏清陈别驾）</font></span></font></font></p>
<ul>
&nbsp;&nbsp;&nbsp;&nbsp;月树风枝。孤山两字诗。来到十洲三岛，香得更、十分奇。
</font><p></p>
&nbsp;&nbsp;&nbsp;&nbsp;阳和迟自迟。冰霜欺怎欺。且伴岁寒人醉，有移种、玉堂时。
</font><p></p>
</ul><p></p>
<p align="center"><font face="黑体" size="3" color="#000080">瑞龙吟</font></font></font></p>
<ul>
&nbsp;&nbsp;&nbsp;&nbsp;长安路。还是燕乳莺娇，度帘迁树。层楼十二阑干，绣帘半卷，相思处处。
</font><p></p>
&nbsp;&nbsp;&nbsp;&nbsp;漫凭伫。因念彩云初到，琐窗琼户。梨花犹怯春寒，翠羞粉怨，尊前解语。
</font><p></p>
&nbsp;&nbsp;&nbsp;&nbsp;空有章台烟柳，瘦纤仍似，宫腰飞舞。憔悴暗觉文园，双鬓非故。闲拈断叶，重托段勤句。
</font><p></p>
&nbsp;&nbsp;&nbsp;&nbsp;频回首、河桥素约，津亭归步。恨逐芳尘去。眩醉眼尽，游丝乱绪。肠结愁千缕。深院静，东风落红如雨。画屏梦绕，一篝香絮。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;阑干休去倚，长亭外、烟草带愁归。正晓阴帘幕，绮罗清润，西风环佩，金玉参差。深院悄，乱蝉嘶夏木，双燕别春泥。满地残花，蝶圆凉梦，半亭落叶，蛩感秋悲。
</font><p></p>
&nbsp;&nbsp;&nbsp;&nbsp;兰屏余香在，销魂处、憔悴瘦不胜衣。谁念凤楼当日，星约云期。怅倦理鸾筝，朱弦空暗，强临鸳镜，锦带闲垂，别后两峰眉恨，千里心知。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;残梦绕林塘。诗添瘦、瘦不似东阳。正流水荡红，暗通幽径，嫩篁翻翠，斜映回墙。对握宝筝低度曲，销蜡靓新簧。莺懒昼长，燕闲人倦，乍亲花簟，慵引壶觞。
</font><p></p>
&nbsp;&nbsp;&nbsp;&nbsp;帘栊深深地，歌尘静、芳草自碧空厢。十二画桥，一堤烟树成行。向杜鹃声里，绿杨庭院，共寻红豆，同结丁香。春已无多，只愁风雨相妨。
</font><p></p>
</ul><p></p>
<p align="center"><font face="黑体" size="3" color="#000080">华胥引</font></font></font></p>
<ul>
&nbsp;&nbsp;&nbsp;&nbsp;涵空斜照，掠水轻岚，满天红叶。雁泊平芜，凫依乱荻声唼唼。寂寞金井梧桐，渐辘轳伊轧。明月纱窗，夜寒孤枕应怯。
</font><p></p>
&nbsp;&nbsp;&nbsp;&nbsp;吟老西风，笑衰髯、顿疏如镊。锦笺勤重，频剔兰灯自阅。多谢征衫初寄，尚宝香熏箧。愁忆家山，梦魂飞度千垒。
</font><p></p>
</ul><p></p>
<p align="center"><font face="黑体" size="3" color="#000080">意难忘</font></font></font></p>
<ul>
&nbsp;&nbsp;&nbsp;&nbsp;额粉宫黄。衬桃花扇底，歌送瑶觞。裙拖金缕细，衫唾碧花香。琼佩冷，玉肌凉。罗袜步沧浪。漫共伊，心盟意约，眼觑眉相。
</font><p></p>
&nbsp;&nbsp;&nbsp;&nbsp;连环未结双双。似桃源误入，初嫁刘郎。珑E8AE仙子髻，绰约道家妆。千种恨、九回肠。云雨梦犹妨。误少年，红销翠减，虚度风光。
</font><p></p>
</ul><p></p>
<p align="center"><font face="黑体" size="3" color="#000080">宴清都</font></font></font></p>
<ul>
&nbsp;&nbsp;&nbsp;&nbsp;听彻南楼鼓。寒宵迥、玉壶冰漏迟度。重温锦幄，低护青毡，曲通朱户。巡檐细嚼寒梅，叹寂寞、孤山伴侣。更信有、铁石心肠，广平几度曾赋。
</font><p></p>
&nbsp;&nbsp;&nbsp;&nbsp;寒深试拥羊裘，松醪自酌，谁伴吟苦。摩挲醉眼，阑干笑拍，白鸥惊去。梁园胜赏重约，渐玉树、琼花处处。怕柳条、未觉春风，青青在否。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font></font></font></p>
<ul>
&nbsp;&nbsp;&nbsp;&nbsp;古堤直。隔水轻阴r碧。东风路，还是舞烟眠露，年年自春色。红尘遍京国。留滞高阳醉客。斜阳外，千缕翠条，仿佛流莺度金尺。
</font><p></p>
&nbsp;&nbsp;&nbsp;&nbsp;长亭半陈迹。记曾系征鞍，频护歌席。匆匆江上又寒食。回首处应念，旧曾攀折，依然离恨遍四驿。倦游尚南北。
</font><p></p>
&nbsp;&nbsp;&nbsp;&nbsp;恻恻。怨怀积。渐楚榭寒收，隋苑春寂。眉颦不尽相思极。想人在何处，倚楼横笛。闲情似絮，更那听，夜雨滴。
</font><p></p>
</ul><p></p>
<p align="center"><font face="黑体" size="3" color="#000080">琐窗寒</font></font></font></p>
<ul>
&nbsp;&nbsp;&nbsp;&nbsp;禁烛飞烟，东风插柳，万家千户。梨花院落，数点弄晴纤雨。傍秋千、红云半湿，画帘燕子商春语。数十年南北，西湖倦客，曲江行旅。
</font><p></p>
&nbsp;&nbsp;&nbsp;&nbsp;日暮。花深处。对修竹弹棋，戏评格五。携尊共约，诗酒云朋月侣。念旧游、九陌香尘，倡条冶叶还在否。踏青归，醉宿兰舟，枕藉黄金俎。
</font><p></p>
</ul><p></p>
<p align="center"><font face="黑体" size="3" color="#000080">隔浦莲近拍</font></font></font></p>
<ul>
&nbsp;&nbsp;&nbsp;&nbsp;铅霜初褪凤葆。碧旆侵云窈。万绿伤春远，林幽乐、多禽鸟。斜阳堤畔草。游鱼闹。暗水流萍沼。翠钿小。
</font><p></p>
&nbsp;&nbsp;&nbsp;&nbsp;凉亭醉倚，接B62D巾、任欹倒。月明庭树，夜半鹊飞惊晓。隔岸萍乡梦渐到。吹觉。一襟风露尘表。
</font><p></p>
</ul><p></p>
<p align="center"><font face="黑体" size="3" color="#000080">早梅芳</font></font></font></p>
<ul>
&nbsp;&nbsp;&nbsp;&nbsp;柳初妍，花渐好。可恨行期到。落梅香尽，淡月朦胧影微照。风帘银烛暗，露幕金花小。纵离歌缓唱，残角又霜晓。
</font><p></p>
&nbsp;&nbsp;&nbsp;&nbsp;琐窗前，秦吉了。促上长安道。扬鞭西去，几点稀星尚云表。去程疑是梦，宿酒昏情抱。凤楼空，琼箫声渐杳。
</font><p></p>
</ul><p></p>
<p align="center"><font face="黑体" size="3" color="#000080">早梅芳</font></font></font></p>
<ul>
&nbsp;&nbsp;&nbsp;&nbsp;凤钗横，鸾带绕。独步鸳鸯沼。阑干斜倚，自打精神对花笑。贴衣琼佩冷，衫袜金莲小。卷香茵缥缈，舞袖称纤妙。
</font><p></p>
&nbsp;&nbsp;&nbsp;&nbsp;梦初成，欢未了。明日青门道。离云别雨，脉脉舞情画堂晓。柳边骄马去，翠阁空凝眺。渐春风、绿愁江上草。
</font><p></p>
</ul><p></p>
<p align="center"><font face="黑体" size="3" color="#000080">四园竹</font></font></font></p>
<ul>
&nbsp;&nbsp;&nbsp;&nbsp;昏昏瞑色，乱叶拥云扉。渚兰风润，庭桂露凉，香动秋帏。独向闲亭步月，阑干瘦倚，此情惟有天知。
</font><p></p>
&nbsp;&nbsp;&nbsp;&nbsp;纵如其。黄花时节归来，因循已误心期。欲写相思寄与，愁拂鸾笺，粉泪盈盈先满纸。正寂寞，楼南雁过稀。
</font><p></p>
</ul><p></p>
<p align="center"><font face="黑体" size="3" color="#000080">侧犯</font></font></font></p>
<ul>
&nbsp;&nbsp;&nbsp;&nbsp;晚凉倦浴，素妆薄试铅华靓。凝定。似一朵芙蓉泛清镜。轻纨笑自捻，扑蝶鸳鸯径。娇懒。金凤享单、记欹翠蝉影。
</font><p></p>
&nbsp;&nbsp;&nbsp;&nbsp;冰肌玉骨，衫体红绡莹。还暗省。记青青、双鬓旧潘令。梦想鸾筝，后堂深静。何日西风，碧梧金井。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font></font></font></p>
<ul>
&nbsp;&nbsp;&nbsp;&nbsp;客愁都在斜阳外，凭阑桂香吹晚。乱叶蝉哀，寒汀鹭泊，离绪并刀难翦。牙屏半掩。渐尘扑冰纨，浪收云簟。露入征衣，满襟秋思付诗卷。
</font><p></p>
&nbsp;&nbsp;&nbsp;&nbsp;还思前度问酒，凤楼人共倚，归兴无限。雁影亭皋，蛩声院落，双阙明河光转。田园梦远。叹篱菊初黄，涧莼堪荐。拄笏西风，四山烟翠敛。
</font><p></p>
</ul><p></p>
<p align="center"><font face="黑体" size="3" color="#000080">荔枝香近</font></font></font></p>
<ul>
&nbsp;&nbsp;&nbsp;&nbsp;杜宇声声频唤，春渐去。暗碧柳色依依，湖上迷青雾。残香净洗红兰，昨夜朱铅雨。金泥帐底，双虬自沈乳。
</font><p></p>
&nbsp;&nbsp;&nbsp;&nbsp;天际，渐迤逦片帆南浦。一笑蔷薇，别后酒杯慵举。江上琵琶，莫遣东风误鹦鹉。泪拥通宵蜡炬。
</font><p></p>
</ul><p></p>
<p align="center"><font face="黑体" size="3" color="#000080">荔枝香近</font></font></font></p>
<ul>
&nbsp;&nbsp;&nbsp;&nbsp;脸霞香销粉薄，泪偷泫。ソ鹗蓿沈水微薰，入帘绿树春阴，糁径红英风卷。芳草怨碧，王孙渐远。
</font><p></p>
&nbsp;&nbsp;&nbsp;&nbsp;锦屏梦回，恍觉云雨散。玉瑟无心理，懒醉琼花宴。宝钗翠滑，一缕青丝为君翦。别情谁更排遣。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;晓莺啼醒春愁，粉香独步千红地。庭闲散缟，林空翦雪，鸥惊鹤避。妒月魂凄，行云梦冷，温柔乡闭。渐黄昏院落，清明时候，东风里、无情泪。
</font><p></p>
&nbsp;&nbsp;&nbsp;&nbsp;织翠玲珑叶底。倚阑人、玉龙休吹。残妆微洗，芳心微露，昭阳睡起。恨结连环，舞停双佩，水晶如意。倩蜂媒、聘取琼花，细与向、尊前比。
</font><p></p>
</ul><p></p>
<p align="center"><font face="黑体" size="3" color="#000080">六丑</font></font></font></p>
<ul>
&nbsp;&nbsp;&nbsp;&nbsp;自清明过了，渐柳底、莺梭慵掷。万红御风，飘飘如附翼。锦绣陈迹。障地香尘暗，乱蜂似雨，漫冶游南国。兰襟缥缈辞湘泽。马迹郊原，燕泥巷陌。伤春为花深惜。叹芳菲薄幸，容易疏隔。
</font><p></p>
&nbsp;&nbsp;&nbsp;&nbsp;庭闲人寂。空余芳草碧。梦里惊春去，如瞬息。长安市上狂客。为桃源解佩，醉浓欢极。无心整、雾襟烟帻。惊回处，断雨残云倦倚，画阑干侧。相思恨、暗度流夕。更杜鹃、院落黄昏近，谁禁受得。
</font><p></p>
</ul><p></p>
<p align="center"><font face="黑体" size="3" color="#000080">塞垣春</font></font></font></p>
<ul>
&nbsp;&nbsp;&nbsp;&nbsp;草碧铺横野。带暝色、归鞍卸。烟葭露苇，满汀鸥鹭，人在图画。渐一声雁过南楼也。更细雨、时飘洒。念徽容、都销瘦，漫将纨素描写。
</font><p></p>
&nbsp;&nbsp;&nbsp;&nbsp;临镜理残妆，依然是、京兆柔雅。落叶感秋声，啼E580叹凉夜。对黄花共说憔悴，相思梦，顿醒西窗下。两腕玉挑脱，素纤a半把。
</font><p></p>
</ul><p></p>
<p align="center"><font face="黑体" size="3" color="#000080">扫花游</font></font></font></p>
<ul>
&nbsp;&nbsp;&nbsp;&nbsp;蕙风r暖，渐草色分吴，柳阴迷楚。寸心似缕。看窥帘燕妥，妒花蝶舞。翦翦愁红，万点轻飘泪雨。怕春去。问杜宇唤春，归去何处。后期重细许。倩落絮飞烟，障春归路。长亭别俎。对歌尘舞地，暗伤蛮素。算得相思，比著伤春又若。正凭伫。听斜阳、断桥箫鼓。
</font><p></p>
</ul><p></p>
<p align="center"><font face="黑体" size="3" color="#000080">夜飞鹊</font></font></font></p>
<ul>
&nbsp;&nbsp;&nbsp;&nbsp;秋江际天阔，风雨凄其。云阴未放晴晖。归鸦乱叶更萧索，砧声几处寒衣。沙头酒初熟，尽篱边朱槿，竹外青旗。潮期尚晚，怕轻离、故故迟迟。
</font><p></p>
&nbsp;&nbsp;&nbsp;&nbsp;何似醉中先别，容易为分襟，独抱琴归。回首征帆缥缈，津亭寂寞，衰草烟迷。虹收霁色，渐落霞孤鹜飞齐。更何时，重与论文渭北，翦烛窗西。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;槐影连阴，竹光搏露，小荷新绿浮圆。簟纹如浪，绡帐碧笼烟。回合溪桥一曲，初雨过、流水溅溅。阑干外，沙鸥野鸟，飞过钓鱼船。
</font><p></p>
&nbsp;&nbsp;&nbsp;&nbsp;浮生，同幻境，眼空四海，迹寄三椽。但随天、休问我后谁前。要识渊明琴趣，真真意、都在无弦。薰风里，纶巾羽扇，一枕北窗眠。
</font><p></p>
</ul><p></p>
<p align="center"><font face="黑体" size="3" color="#000080">花犯</font></font></font></p>
<ul>
&nbsp;&nbsp;&nbsp;&nbsp;报南枝、东风试暖，萧萧甚情味。乱琼雕缀。幻姑射精神，玉蕊佳丽。寿阳宴罢妆台倚。眉颦羞鹊喜。念误却、何郎归去，清香空翠被。
</font><p></p>
&nbsp;&nbsp;&nbsp;&nbsp;溪松径竹素知心，青青岁寒友，甘同憔悴。渐画角，严城上、雁霜惊坠。烟江暮、佩环未解，愁不到、独醒人梦里。但恨绕、六桥明月，孤山云畔水。
</font><p></p>
</ul><p></p>
<p align="center"><font face="黑体" size="3" color="#000080">大T</font></font></font></p>
<ul>
&nbsp;&nbsp;&nbsp;&nbsp;雾幕西山，珠帘卷，浓霭凄迷华屋。蒲萄新绿涨，正桃花烟浪，乱红翻触。绣阁留寒，罗衣怯润，慵理凤楼丝竹。东风垂杨恨，锁朱门深静，粉香初熟。念缓酌灯前，醉吟孤枕，顿成清独。
</font><p></p>
&nbsp;&nbsp;&nbsp;&nbsp;伤心春去速。叹美景虚掷如飞ECB1。漫孤负、秋千台榭，拾翠心期，误芳菲、怨眉愁目。冷透金篝湿，空展转、画屏山曲。梦不到、华胥国。闲倚雕槛，试采青青梅菽。海棠尚堪对烛。
</font><p></p>
</ul><p></p>
<p align="center"><font face="黑体" size="3" color="#000080">霜叶飞</font></font></font></p>
<ul>
&nbsp;&nbsp;&nbsp;&nbsp;碧天如水，新蟾挂、修眉初画云表。半江枫叶自黄昏，深院砧声悄。渐凉蝶、残花梦晓。西风篱落寒E580小。背画阑依依，有数点、流萤乱扑，扇底微照。
</font><p></p>
&nbsp;&nbsp;&nbsp;&nbsp;凝望渺漠平芜，蒹葭烟远，过雁还带愁到。拚教日日醉斜阳，但素琴横抱。记旧谱、归耕未了。金徽谁度凄凉调。算多少悲秋恨，恨比秋多，比秋犹少。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font></font></font></p>
<ul>
&nbsp;&nbsp;&nbsp;&nbsp;油幕收尘，素纨招月，一枕苹香微度。枕玉牙床，浣冰金斛，薰风夜凉窗户。渐睡醒、明河暗，芭蕉几声雨。
</font><p></p>
&nbsp;&nbsp;&nbsp;&nbsp;对谁语。念徽容已成憔悴，心期误。归计欲成又阻。寂寞燕楼空，想弓弯、眉黛慵妩。泪墨愁笺，纵回文、难写情素。便山遥水邈，几度梦魂飞去。
</font><p></p>
</ul><p></p>
<p align="center"><font face="黑体" size="3" color="#000080">渡江云</font></font></font></p>
<ul>
&nbsp;&nbsp;&nbsp;&nbsp;青青江上草，片帆浪暖，初泊渡头沙。翠筇便瘦倚，问酒垂杨，影里那人家。东风未许，漫媚妩、轻试铅华。飘佩环、玉波秋莹，双髻绿堆鸦。空嗟。赤阑桥畔，暗约琴心，傍秋千影下。夜渐分、西窗愁对，烟月笼纱。离情暗逐春潮去，南浦恨、风苇烟葭。肠断处，门前一树桃花。
</font><p></p>
</ul><p></p>
<p align="center"><font face="黑体" size="3" color="#000080">应天长</font></font></font></p>
<ul>
&nbsp;&nbsp;&nbsp;&nbsp;流莺唤梦，芳草带愁，东风料峭寒色。又见杏浆饧饧粥，家家禁烟食。江湖几年倦客。曾惯识、凄凉岑寂。苦吟瘦，萧索诗肠，空愧郊籍。
</font><p></p>
&nbsp;&nbsp;&nbsp;&nbsp;春事正溪山，柳雾花尘，深映翠萝壁。更谢多情双燕，归来旧庭宅。情丝乱游巷陌。怅容易、万红陈迹。酒旗直，绿水桥边，犹记曾识。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;东风跃马长安道。一树樱桃花谢了。别来千里梦频归，醉里五更愁不到。
</font><p></p>
&nbsp;&nbsp;&nbsp;&nbsp;江南两岸无名草。雨遍莓苔生嫩葆。玉楼人远绿腰闲，帘幕深沈双燕老。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;粉销香减红兰泪。总是文君初别意。春风织就闷情怀，夜月砌成愁况未。
</font><p></p>
&nbsp;&nbsp;&nbsp;&nbsp;迢迢归梦频东里。堪恨洛阳花渐已。斜阳日日自相思，三十六陂芳草地。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;万花丛底曾抬目。淡雅梳妆娇已足。夜来鹦鹉梦中人，春去琵琶江上曲。
</font><p></p>
&nbsp;&nbsp;&nbsp;&nbsp;双鸾碧重钗头玉。裙曳湘罗浮浅绿。东风一醉买蛾眉，为拚明珠三万斛。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;西园斗结秋千了。日漾游丝烟外袅。小桥杨柳色初浓，别院海棠花正好。
</font><p></p>
&nbsp;&nbsp;&nbsp;&nbsp;粉墙低度莺声巧。薄薄轻衫宜短帽。便拚日日醉芳菲，未必春风留玉貌。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;柳丝挽得秋光住。肠断驿亭离别处。斜阳一片水边楼，红叶满天江上路。
</font><p></p>
&nbsp;&nbsp;&nbsp;&nbsp;来鸿去雁知何数。欲问归期朝复暮。晚风亭院倚阑干，两岸芦花飞雪絮。
</font><p></p>
</ul><p></p>
<p align="center"><font face="黑体" size="3" color="#000080">伤情怨</font></font></font></p>
<ul>
&nbsp;&nbsp;&nbsp;&nbsp;南枝春意正小。篱菊都荒了。帐底孤灯，夜来还独照。
</font><p></p>
&nbsp;&nbsp;&nbsp;&nbsp;沙洲烟翠渺渺。谢塞鸿、频带书到。笑捻梅花，今年开较早。
</font><p></p>
</ul><p></p>
<p align="center"><font face="黑体" size="3" color="#000080">品令</font></font></font></p>
<ul>
&nbsp;&nbsp;&nbsp;&nbsp;玉壶尘静。蟾光透、一帘疏影。偏爱水月楼台近。画阑独倚，风度寒香阵。
</font><p></p>
&nbsp;&nbsp;&nbsp;&nbsp;犹记曲江烟水恨。叹凄凉谁问。夜深沙觜霜痕印。嚼花拚醉，枝上春无尽。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;长江浩渺山明秀。宛转西风惊客袖。相逢才系柳边舟，相别又倾花下酒。
</font><p></p>
&nbsp;&nbsp;&nbsp;&nbsp;怪得新来诗骨瘦。都在秋娘相识后。一天明月照相思，芦汀洲霜满首。
</font><p></p>
</ul><p></p>
<p align="center"><font face="黑体" size="3" color="#000080">愁蕊香</font></font></font></p>
<ul>
&nbsp;&nbsp;&nbsp;&nbsp;晚酌宜城酒暖。玉软嫩红潮面。醉中窈窕度娇眼。不识愁深恨浅。
</font><p></p>
&nbsp;&nbsp;&nbsp;&nbsp;绣窗一缕香绒线。系双燕。海棠满地夕阳远。明月笙歌别院。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;银城远枕清江曲。汀洲老尽蒹葭绿。君上木兰舟。妾愁双凤楼。
</font><p></p>
&nbsp;&nbsp;&nbsp;&nbsp;角声何处发。月浸溪桥雪。独自倚阑看。风飘襟袖寒。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;岁寒时节千林表，独耐风霜。妒粉欺黄。淡淡衣裳薄薄妆。
</font><p></p>
&nbsp;&nbsp;&nbsp;&nbsp;西湖十二阑干曲，倚遍寒香。白鹭横塘。一片孤山几夕阳。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;体态玉精神，惺费杂铩Ｒ坏懔橄动人处。绣香罗帕，为待别时亲付。要人长记得，相思苦。
</font><p></p>
&nbsp;&nbsp;&nbsp;&nbsp;彩鸾独跨，蓝桥归路。憔悴东风自蛮素。桃叶杨花，又向空江欲度，任洛阳城里，春无数。
</font><p></p>
</ul><p></p>
<p align="center"><font face="黑体" size="3" color="#000080">宴桃源</font></font></font></p>
<ul>
&nbsp;&nbsp;&nbsp;&nbsp;闲倚琐窗工绣。春困两眉频皱。独自下香街，攀折画桥烟柳。晴昼。晴昼。偏称玉楼歌酒。
</font><p></p>
</ul><p></p>
<p align="center"><font face="黑体" size="3" color="#000080">宴桃源</font></font></font></p>
<ul>
&nbsp;&nbsp;&nbsp;&nbsp;何处春风归路。金屋空藏樊素。零乱海棠花，愁梦欲随春去。情绪。情绪。粉溅两行冰F368
</font><p></p>
</ul><p></p>
<p align="center"><font face="黑体" size="3" color="#000080">月中行</font></font></font></p>
<ul>
&nbsp;&nbsp;&nbsp;&nbsp;鬓云斜插映山红。春重淡香融。自携纨扇出帘栊。意欲扑飞虫。
</font><p></p>
&nbsp;&nbsp;&nbsp;&nbsp;蔷薇架下偏宜酒，纤纤手、自引金钟。倦歌佯醉倚东风。愁在落花中。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;日转花梢春已昼。双蛾曲理遥山秀。百草偏输羞不斗。随人后。无情自折金丝柳。
</font><p></p>
&nbsp;&nbsp;&nbsp;&nbsp;秋水盈盈娇欲溜。六么倦舞弓弯袖。偷摘青梅推病酒。徘徊久。一双燕子归时候。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;自别春风情意恻。秦筝不理香尘积。去跃青骢游上国。归未得。何如莫向尊前识。
</font><p></p>
&nbsp;&nbsp;&nbsp;&nbsp;薄幸高阳花酒客。迷云恋雨青楼侧。金屋空间双凤席。离怀适。银台烛泪成行滴。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;慵拂妆台懒画眉。此情惟有落有花知。流水悠悠春脉脉，闲倚绣屏，犹自立多时。
</font><p></p>
&nbsp;&nbsp;&nbsp;&nbsp;有约莫教莺解语，多愁却妒燕于飞。一笑蔷薇孤旧约，载酒寻欢，因甚懒支持。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;谢了梨花寒食后。翦翦轻寒，晓色侵书牖。寂寞幽齐惟酌酒。柔条恨结东风手。
</font><p></p>
&nbsp;&nbsp;&nbsp;&nbsp;浅黛娇黄春色透。薄雾轻烟，远映苏堤秀。目断章台愁举首。故人应似青青旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;墙外秋千花影后。环兽金悬，暗绿笼朱牖。为怯轻寒犹DA3A酒。同心共结怀纤手。
</font><p></p>
&nbsp;&nbsp;&nbsp;&nbsp;粉袖盈盈香泪透。蹙损双眉，懒画遥山秀。柔弱风条低佛首。渭城歌舞春如旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;寂寞长亭人别后。一把垂丝，乱拂闲轩牖。三月春光浓似酒。传杯莫放纤纤手。
</font><p></p>
&nbsp;&nbsp;&nbsp;&nbsp;金缕依依红日透。舞彻东风，不减蛮腰秀。扑鬓杨花如白首。少年张绪心如旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;落尽樱桃春去后。舞絮飞绵，扑簌穿帘牖。惜别情怀愁对酒。翠条折赠劳亲手。
</font><p></p>
&nbsp;&nbsp;&nbsp;&nbsp;绣幕深沈寒尚透。雨雨晴晴，妆点西湖秀。怅望章台愁转首。画阑十二东风旧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;楼上钟残人渐定。庭户沈沈，月落梧桐井。闷倚琐窗灯炯炯。兽香闲伴银屏冷。
</font><p></p>
&nbsp;&nbsp;&nbsp;&nbsp;淅沥西风吹雁影。一曲胡笳，别后谁堪听。誓海盟山虚话柄。恁书问著无言应。
</font><p></p>
</ul><p></p>
<p align="center"><font face="黑体" size="3" color="#000080">红罗袄</font></font></font></p>
<ul>
&nbsp;&nbsp;&nbsp;&nbsp;别来书渐少，家远梦徒归。念去燕来鸿，愁随秋到，旧盟新约，心与天知。
</font><p></p>
&nbsp;&nbsp;&nbsp;&nbsp;楚江上、木落林稀。西风尚隔心期。水阔草离离。更皓月照影自伤悲。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;兰屏香暖，松醪味滑，湖蟹荐香橙。雁字秋高，凤台人远，明月自吹笙。
</font><p></p>
&nbsp;&nbsp;&nbsp;&nbsp;轻寒翦翦生襟袖，银漏渐催更。暗忆年时，桂风庭院，笑并玉肩行。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;斜阳冉冉水边楼。珠箔水晶钩。拍点红牙，箫吹紫玉，低按小梁州。
</font><p></p>
&nbsp;&nbsp;&nbsp;&nbsp;双鸾已误青楼约，谁伴月中游。卷蝶残花，寒E580落叶，长是替人愁。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;画楼深映小屏山。帘幕护轻寒。比翼香囊，合欢罗帕，都做薄情看。
</font><p></p>
&nbsp;&nbsp;&nbsp;&nbsp;如今已误梨花约，何处滞归鞍。待约青鸾，彩云同去，飞梦到长安。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;翠罗裙解缕金丝。罗扇掩芳姿。柳色凝寒，花情DA3A雨，生怕踏青迟。
</font><p></p>
&nbsp;&nbsp;&nbsp;&nbsp;碧纱窗外莺声嫩，春在海棠枝。别后相思，许多憔悴，惟有落红知。
</font><p></p>
</ul><p></p>
<p align="center"><font face="黑体" size="3" color="#000080">还京乐</font></font></font></p>
<ul>
&nbsp;&nbsp;&nbsp;&nbsp;彩鸾去，适怨清和，锦瑟谁共理。奈春光渐老，万金难买，偷钱空费。岸草烟无际。落花满地芳尘委。翠袖里，红粉溅溅，东风吹泪。
</font><p></p>
&nbsp;&nbsp;&nbsp;&nbsp;任鸳帏底。宝香寒、金兽慵熏绣被、依依离别意味。琼钗暗画心期。倩啼鹃、为催行李。黯销魂，但梦逐巫山，情牵渭水。待得归来后，灯前深诉憔悴。
</font><p></p>
</ul><p></p>
<p align="center"><font face="黑体" size="3" color="#000080">解连环</font></font></font></p>
<ul>
&nbsp;&nbsp;&nbsp;&nbsp;寸心谁托。望潇湘暮碧，水遥云邈。自绣带、同翦合欢，奈鸳枕梦单，凤帏寒薄。淡月梨花，别后伴、情怀萧索。念伤春渐懒，病酒未忄欠，两愁无药。
</font><p></p>
&nbsp;&nbsp;&nbsp;&nbsp;魂销翠兰紫若。任钗沈鬓影，香沁眉角。怅画阁、尘满妆台，但玉佩依然，宝筝闲却。旧约无恁，误共赏、西园桃萼。正天涯、数声杜宇，断肠院落。
</font><p></p>
</ul><p></p>
<p align="center"><font face="黑体" size="3" color="#000080">绮寮怨</font></font></font></p>
<ul>
&nbsp;&nbsp;&nbsp;&nbsp;满院荼蘼开尽，杜鹃啼梦醒。记晓月、绿水桥边，东风又、折柳旗亭。蒙茸轻烟草色，疏帘净、乱织罗带青。对一尊、别酒初斟，征衫上、点滴香泪盈。
</font><p></p>
&nbsp;&nbsp;&nbsp;&nbsp;几度恨沈断云，飞鸾何处，连环尚结双琼。一曲琵琶，湓江上、惯曾听。依依翠屏香冷，听夜雨、动离情。春深小楼，无心对锦瑟、空涕零。
</font><p></p>
</ul><p></p>
<p align="center"><font face="黑体" size="3" color="#000080">玲珑四犯</font></font></font></p>
<ul>
&nbsp;&nbsp;&nbsp;&nbsp;金屋春深，似灼灼娉婷，真真娇艳。洗净铅华，依旧曲眉丰脸。犹记舞歇凉州，渐缥缈、碧云缭乱。自玉环、宝镜偷换。别后甚时重见。
</font><p></p>
&nbsp;&nbsp;&nbsp;&nbsp;鸾帏凤席鸳鸯荐。但空余、蕙芳兰`。天涯柳色青青恨，不入东风眼。惆账二十四桥，任落絮、飞花乱点。奈翠屏、一枕云雨梦，谁惊散。
</font><p></p>
</ul><p></p>
<p align="center"><font face="黑体" size="3" color="#000080">丹凤吟</font></font></font></p>
<ul>
&nbsp;&nbsp;&nbsp;&nbsp;暗柳烟深何处，翡翠帘栊，鸳鸯楼阁。芹泥融润，飞燕竞穿珠幕。秋千倦倚，还思年少，袜步尘轻，衫裁罗薄。陡顿芳心暗老，强理新妆，离思都占眉角。
</font><p></p>
&nbsp;&nbsp;&nbsp;&nbsp;过了几番花信，晓来划地寒意恶。可煞东风，甚把夭桃艳杏，故故C463铄。伤春憔悴，泪矗粉腮香落。挑脱金宽双玉腕，怕人猜偷握。渐芳草，恨画阑、休傍著。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font></font></font></p>
<ul>
&nbsp;&nbsp;&nbsp;&nbsp;又眉峰碧聚，记得邮亭，人别中宵。翦烛西窗下，听林梢叶堕，雾漠烟潇。彩鸾梦逐云去，环佩入扶摇。但镜裂鸳奁，钗分燕股，粉腻香销。
</font><p></p>
&nbsp;&nbsp;&nbsp;&nbsp;迢迢。旧游处，向柳下维舟。花底扬镳。更忆西风里，采芙蓉江上，双桨频招。怨红一叶应到，明月赤阑桥。渐泪徘砣，胭脂淡薄羞嫩桃。
</font><p></p>
</ul><p></p>
<p align="center"><font face="黑体" size="3" color="#000080">拜星月慢</font></font></font></p>
<ul>
&nbsp;&nbsp;&nbsp;&nbsp;漏阁闲签，琴窗倦谱，露湿宵萤欲暗。雁咽凉声，寂寞芙蓉院。画檐外，树色惊霜渐改，淡碧云疏星烂。旧约桐阴，问何时重见。
</font><p></p>
&nbsp;&nbsp;&nbsp;&nbsp;倚银屏、更忆秋娘面。想C463波、共立河桥畔。重念酒污罗襦，渐金篝香散。翦孤灯、倦宿西风馆。黄花梦、对发凄凉叹。但怅望、一水家山，被红尘隔断。
</font><p></p>
</ul><p></p>
<p align="center"><font face="黑体" size="3" color="#000080">倒犯</font></font></font></p>
<ul>
&nbsp;&nbsp;&nbsp;&nbsp;百尺凤皇楼，碧天暮云初扫。冰华散缟。双鸾驾镜悬空窈。婆娑桂影，香满西风阑干悄。渐玉魄金辉，飞度千山表。饵玄霜、醉琼酉票。身在九霄，独步丹梯，飘飘轻雾E050。缥缈广寒殿，觉世山河小。爱十二、琼楼好。算谁知、消息盈虚道。任地久天长，今古无私照。但仙娥不老。
</font><p></p>
</ul><p></p>
<p align="center"><font face="黑体" size="3" color="#000080">解语花</font></font></font></p>
<ul>
&nbsp;&nbsp;&nbsp;&nbsp;鳌峰溯碧，贝阙缘云，桂魄寒光射。凤檐鸳瓦。星河际、缥缈绣帘高下。笙箫奏雅。爱雪柳、蛾儿笑把。琼佩摇、珠翠盈盈，迤逦飘兰麝。
</font><p></p>
&nbsp;&nbsp;&nbsp;&nbsp;陆地金莲照夜。富绮罗妆艳，春态容冶。笼纱鞍帕。香尘过、禁陌宝车骄马。游人静也。东风里、万红初谢。沈醉归、残角霜天，渐落梅声罢。
</font><p></p>
</ul><p></p>
<p align="center"><font face="黑体" size="3" color="#000080">过秦楼</font></font></font></p>
<ul>
&nbsp;&nbsp;&nbsp;&nbsp;倦听蛩砧，初抛纨扇，隔浦乱钟催晚。湘蒲簟冷，楚竹帘稀，窗下乍闻裁翦。倦柳梳烟，枯莲蘸水，芙蓉翠深红浅。对半床灯，虚堂凄寂，近书思遍。
</font><p></p>
&nbsp;&nbsp;&nbsp;&nbsp;夜漏永、玉宇尘收，银河光灿。梦断楚天空远。婆娑月树，缥缈仙香，身在广寒宫殿。无奈离愁乱织，藉酒销磨，倩花排遣。渐江空霜晓，黄芦漠漠，一声来雁。
</font><p></p>
</ul><p></p>
<p align="center"><font face="黑体" size="3" color="#000080">过秦楼</font></font></font></p>
<ul>
&nbsp;&nbsp;&nbsp;&nbsp;翠约苹香，绿搏槐荫，隔水晚蝉声断。壶冰避暖，钏玉欹凉，倦暑懒拈歌扇。云浪缥缈鱼鳞，新月开弦，落星沈箭。恨经年闲阔，柔笺空寄，梦随天远。
</font><p></p>
&nbsp;&nbsp;&nbsp;&nbsp;憔悴损、臂薄烟绡，腰宽霞缕，锦瑟暗尘侵染。韩香犹在，秦镜空圆，薄幸旧盟俱变。虚蠹春华，为谁容改芳徽，魂飞娇倩。凭危楼望断，江外青山乱点。
</font><p></p>
</ul><p></p>
<p align="center"><font face="黑体" size="3" color="#000080">解蹀躞</font></font></font></p>
<ul>
&nbsp;&nbsp;&nbsp;&nbsp;岸柳飘残黄叶，尚学纤腰舞。谢他终日，亭前伴羁旅。舞奈历历寒蝉，为谁唤老西风，伴人吟苦。
</font><p></p>
&nbsp;&nbsp;&nbsp;&nbsp;闷无绪。记得芙蓉江上，萧娘旧相遇。如今憔悴，黄花惯风雨。把酒东望家山，醉来一枕闲窗，梦随秋去。
</font><p></p>
</ul><p></p>
<p align="center"><font face="黑体" size="3" color="#000080">蕙兰芳引</font></font></font></p>
<ul>
&nbsp;&nbsp;&nbsp;&nbsp;虹雨乍收，楚天霁、乱飞秋鹜。渐草色衰残，墙外土花暗绿。故山鹤怨，流水自、菊篱茅屋。日暮诗吟就，淡墨闲题修竹。
</font><p></p>
&nbsp;&nbsp;&nbsp;&nbsp;更忆飘蓬，霜绨风葛，几度凉燠。叹归去来兮，何日甬东一曲。黄芦满望，白云在目。但月明长夜，伴人清独。
</font><p></p>
</ul><p></p>
<p align="center"><font face="黑体" size="3" color="#000080">六么令</font></font></font></p>
<ul>
&nbsp;&nbsp;&nbsp;&nbsp;授衣时节，犹未定寒燠。长空雨收云霁，湛碧秋容沐。还是鲈肥蟹美，橡栗村村熟。不堪追逐。龙山梦远，惆怅田园自黄菊。
</font><p></p>
&nbsp;&nbsp;&nbsp;&nbsp;醉中还念倦旅，触景伤心目。羞破帽、把茱萸，更忆尊前玉。愁立梧桐影下，月转回廓曲。归期将卜，西风吹雁，懒寄斜封但相嘱。
</font><p></p>
</ul><p></p>
<p align="center"><font face="黑体" size="3" color="#000080">红林檎近</font></font></font></p>
<ul>
&nbsp;&nbsp;&nbsp;&nbsp;飞絮迷芳意，落梅销暗香。皓鹤唳空碧，白鸥避寒塘。妨它踏青斗草，便放晓日东窗。先自懒弄晨妆。
</font><p></p>
&nbsp;&nbsp;&nbsp;&nbsp;谁奈靓笙簧。望帘寻酒市，看钓认渔乡。控持紫燕，芹泥未上雕梁。想梁园谢馆，群花较晚，但陪玉树频举觞。
</font><p></p>
</ul><p></p>
<p align="center"><font face="黑体" size="3" color="#000080">红林檎近</font></font></font></p>
<ul>
&nbsp;&nbsp;&nbsp;&nbsp;三万六千顷，玉壶天地寒。庚岭封的白乐，淇园折琅\。漠漠梨花烂漫，纷纷柳絮飞残。直疑潢潦惊翻，斜风溯狂澜。
</font><p></p>
&nbsp;&nbsp;&nbsp;&nbsp;对此频胜赏，一醉饱清欢。呼童翦韭，和冰先荐春盘。怕东风吹散，留尊待月，倚阑莫惜今夜看。
</font><p></p>
</ul><p></p>
<p align="center"><font face="黑体" size="3" color="#000080">满路花</font></font></font></p>
<ul>
&nbsp;&nbsp;&nbsp;&nbsp;离歌泣断云，别舞愁飞雪。凤皇台上望，琼箫绝。钗分玉燕，寸雨回肠折。碧空归雁阔。犹有疏梅，岁寒独伴高节。
</font><p></p>
&nbsp;&nbsp;&nbsp;&nbsp;鲛绡罗帕，泪洒胭脂血。悠悠江上水，天连接。朱楼遍倚，万里空情切。此恨凭谁说。天若有情，料天须有区别。
</font><p></p>
</ul><p></p>
<p align="center"><font face="黑体" size="3" color="#000080">满路花</font></font></font></p>
<ul>
&nbsp;&nbsp;&nbsp;&nbsp;寒轻菊未残，春小梅初破。兽炉闲拨尽，松明火。青毡锦幄，四壁新妆里。重暖香篝，绣被拥银屏，彩鸾空伴云卧。
</font><p></p>
&nbsp;&nbsp;&nbsp;&nbsp;相思何处，梦入蓝桥左。归期还细数，愁眉锁。薄情孤雁，不向楼西过。故人应怪我。怪我无书，有书还倩谁呵。
</font><p></p>
</ul><p></p>
<p align="center"><font face="黑体" size="3" color="#000080">氏州第一</font></font></font></p>
<ul>
&nbsp;&nbsp;&nbsp;&nbsp;闲倚江楼，凉生半臂，天高过雁来小。紫芡波寒，青芜烟淡，南浦云帆缥缈。潮带离愁，去冉冉、夕阳空照。寂寞东篱，白衣人远，渐黄花老。
</font><p></p>
&nbsp;&nbsp;&nbsp;&nbsp;见说西湖鸥鹭少。孤山路、醉魂飞绕。荻蟹初肥，莼鲈更美，尽酒怀诗抱。待南枝、春信早。巡檐对梅花索笑。月落乌啼，渐霜天、钟残梦晓。
</font><p></p>
</ul><p></p>
<p align="center"><font face="黑体" size="3" color="#000080">尉迟杯</font></font></font></p>
<ul>
&nbsp;&nbsp;&nbsp;&nbsp;长亭路。望渭北、漠漠春天树。殷勤别酒重斟，明日相思何处。晴丝r暖，芳草外、斜阳自南浦。望孤帆、影接天涯，一江潮带愁去。
</font><p></p>
&nbsp;&nbsp;&nbsp;&nbsp;回首杜若汀洲，叹泛梗飘萍，乍散还聚。满径残红春归后，犹自有、杨花乱舞。怅金徽、梁尘暗锁，算谁是、知音堪共语。尽天涯、梦断东风、彩云鸾凤无侣。
</font><p></p>
</ul><p></p>
<p align="center"><font face="黑体" size="3" color="#000080">塞翁吟</font></font></font></p>
<ul>
&nbsp;&nbsp;&nbsp;&nbsp;睡起鸾钗享单，金约鬓影胧B56B。檐佩冷，玉丁东。镜里对芙蓉。秦筝倦理梁尘暗，惆怅燕子楼空。山万垒，水千重。一叶漫题红。
</font><p></p>
&nbsp;&nbsp;&nbsp;&nbsp;匆匆。从别后，残云断雨，余香在、鲛绡帐中。更懊恨、灯花无准，写幽愫、锦织回文，小字斜封。无人为托，欲倩宾鸿。立尽西风。
</font><p></p>
</ul><p></p>
<p align="center"><font face="黑体" size="3" color="#000080">绕佛阁</font></font></font></p>
<ul>
&nbsp;&nbsp;&nbsp;&nbsp;暮烟半敛。云护淡月，斜照楼馆。春夜偏短。一床耿耿，孤灯晃帏幔。玉壶漏满。天外渐觉，归雁声远。离思凄婉。重怀执手，东风翠苹岸。
</font><p></p>
&nbsp;&nbsp;&nbsp;&nbsp;料想凤楼人，倦绣回文停彩线。憔悴泪积，香销娇粉面。叹暗老年光，隙驹流箭。梦中空见。漫惹起相思，芳意迷乱。锦笺重向纱窗展。
</font><p></p>
</ul><p></p>
<p align="center"><font face="黑体" size="3" color="#000080">庆春宫</font></font></font></p>
<ul>
&nbsp;&nbsp;&nbsp;&nbsp;孤鹜披霞，归鞍卸日，晚香菊自寒城。虚馆灯闲，征衫尘浣，夜深何处砧声。乱蛩催怨，月明里、依稀数星。云山迢递，犹误归期，方寸遍萦。
</font><p></p>
&nbsp;&nbsp;&nbsp;&nbsp;秋风燕送鸿迎。最怜堤柳，白露先零。倦倚楼高，恨随天远，桂风和梦俱清。故人千里，记翦烛、西窗赋成。相如憔悴，宋玉凄凉，酒恨花情。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;目断江横，相思字、难凭雁足。从别后、倦歌慵绣，悄无拘束。烟柳翠迷星眼恨，露桃红沁霞腮肉。傍琐窗、终日对文枰，翻新局。
</font><p></p>
&nbsp;&nbsp;&nbsp;&nbsp;频暗把，归期卜。芳草恨，阑干曲。谢多情海燕，伴愁华屋。明月自圆双蝶梦，彩云空伴孤鸾宿。任画帘、不卷玉钩闲，扬花扑。
</font><p></p>
</ul><p></p>
<p align="center"><font face="黑体" size="3" color="#000080">丁香结</font></font></font></p>
<ul>
&nbsp;&nbsp;&nbsp;&nbsp;尘拥妆台，翠闲歌扇，金井碧梧风陨。听豆虫声小，伴寂寞、冷逼莓墙苍润。料凄凉宋玉，悲秋恨、此际怎忍。莲塘风露，渐入粉艳，红衣落尽。
</font><p></p>
&nbsp;&nbsp;&nbsp;&nbsp;勾引。记舞歇弓弯，几度柳围花阵。酒薄愁浓，霞腮泪渍，月眉香晕。空对秦镜尚缺，暗结回肠寸。念纤腰柔弱，都为相如瘦损。
</font><p></p>
</ul><p></p>
<p align="center"><font face="黑体" size="3" color="#000080">西河</font></font></font></p>
<ul>
&nbsp;&nbsp;&nbsp;&nbsp;形胜地。西陵往事重记。溶溶王气满东南，英雄闲起。凤游何处古台空，长江缥缈舞际。石头城上试倚。吴襟楚带如系。乌衣巷陌几斜阳，燕闲旧垒。
</font><p></p>
&nbsp;&nbsp;&nbsp;&nbsp;后庭玉树委歌尘，凄凉遗恨流水。买花问酒锦绣市。醉新亭、芳草千里。梦醒觉非今世。对三山、半落青天，数点白鹭，飞来西风里。
</font><p></p>
</ul><p></p>
<p align="center"><font face="黑体" size="3" color="#000080">一寸金</font></font></font></p>
<ul>
&nbsp;&nbsp;&nbsp;&nbsp;吾爱吾庐，甬水东南半村郭。试倚楼极目，千山拱翠，舟横沙觜，江迷城脚。水满萍风作。阑干外、夕阳半落。荒烟瞑、几点昏鸦，野色青芜自空廓。
</font><p></p>
&nbsp;&nbsp;&nbsp;&nbsp;浩叹飘蓬，春光几度，依依柳边泊。念水行云宿，栖迟羁旅，鸥盟鹭伴，归来重约。满室凝尘淡，无心处、宦情最薄。何时遂、钓笠耕蓑，静观天地乐。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;故庐元负郭。爱树色参差，湖光渺漠。楼危万山落。俯阑干十二，享单檐飞角。花娇柳弱。映轻黄、浅黛依约。与沙鸥、共结新盟，伴我醉眠醒酌。
</font><p></p>
&nbsp;&nbsp;&nbsp;&nbsp;萧散云根石上，沦茗松泉，注书芸阁。莺窥燕幕。檐外竹、圃中药。念耕烟钓雪，已成活计，一任风波自恶。但无心、万事由天，梦中更乐。
</font><p></p>
</ul><p></p>
<p align="center"><font face="黑体" size="3" color="#000080">浪淘沙慢</font></font></font></p>
<ul>
&nbsp;&nbsp;&nbsp;&nbsp;暮烟愁，鸦归古树，雁过空堞。南浦牙樯渐发。阳关歌尽半阕。便恨入回肠千万结。长亭柳、寸寸攀折。望日下长安近，莫遣鳞鸿成闲绝。
</font><p></p>
&nbsp;&nbsp;&nbsp;&nbsp;凄切。去帆浪远江阔。怅顿解连环，西窗下、对烛频哽咽。叹百岁光阴，几度离别。翠销粉竭。信乍圆易散，彩云明月。浙水吴山重重叠。流苏帐、阳台梦歇。暗尘锁、孤鸾秦镜缺。羞人问、怕说相思，正满院杨花，落尽东风雪。
</font><p></p>
</ul><p></p>
<p align="center"><font face="黑体" size="3" color="#000080">西平乐慢</font></font></font></p>
<ul>
&nbsp;&nbsp;&nbsp;&nbsp;泛梗飘萍，入山登陆，迢递雾迥烟赊。漠漠蒹葭，依依杨柳，天涯总是愁遮。叹寂寞尘埃满眼，梦逐孤云缥缈，春潮带雨，鸥迎远溆，雁别平沙。寒食梨花素约，肠断处，对景暗伤嗟。
</font><p></p>
&nbsp;&nbsp;&nbsp;&nbsp;晚钟烟寺，晨鸡月店，征褐萧疏，破帽欹斜。忆几度、微吟马上，长啸舟中，惯踏新丰巷陌，旧酒犹香，憔悴东风自岁华。重忆少年，樱桃渐熟，松粉初黄，短楫欢呼，日日江南，烟村八九人家。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;归雁转西楼。薄幸音书日日收。旧恨却凭红叶去，飕B62C。春水多情日夜流。
</font><p></p>
&nbsp;&nbsp;&nbsp;&nbsp;杨柳曲江头。烟里青青恨不休。九十韶光风雨半，回眸。一片花飞一片愁。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;娇滴滴，聪B62B在秋波。六幅香裙拖细e，一钩尘袜翦轻罗。春意动人多。
</font><p></p>
&nbsp;&nbsp;&nbsp;&nbsp;临宝鉴，石黛拂修蛾。燕子楼头蝴蝶梦，桃花扇底竹枝歌。杨柳月婆娑。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;烟漠漠，湖外绿杨堤。满地落花春雨后，一帘飞絮夕阳西。梁燕落香泥。
</font><p></p>
&nbsp;&nbsp;&nbsp;&nbsp;流水恨，和泪入桃蹊。鹦鹉洲边鹦鹉恨，杜鹃枝上杜鹃啼。归思越凄凄。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;自别萧郎锦帐寒。凤楼日日望平安。杏花枝上露才干。
</font><p></p>
&nbsp;&nbsp;&nbsp;&nbsp;眉皱但嫌钿翠堕，臂销惟觉钏金宽。薄情杨柳DA3A征鞍。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;一枕华胥梦不成。碧筒香润玉醪倾。日长花影过池亭。
</font><p></p>
&nbsp;&nbsp;&nbsp;&nbsp;雪藕臂寒鹦较怯，采菱歌发鹭频惊。白苹洲上雨初晴。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;约臂金圆隐绛缯。枕痕斜印曲花藤。玉肌娇软莹如冰。
</font><p></p>
&nbsp;&nbsp;&nbsp;&nbsp;护日帘栊迷晓梦，舞风琼佩弄秋声。倦妆鸾鉴不忄欠凭。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;宝镜奁开素月空。晚妆慵结绣芙蓉。DA3A人娇语更贰
</font><p></p>
&nbsp;&nbsp;&nbsp;&nbsp;倦浴金莲轻衫步，捧笙玉笋半当胸。枕痕又露一丝红。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;双倚妆楼宝髻垂。佩环依约下瑶池。鬓边斜插碧蝉儿。
</font><p></p>
&nbsp;&nbsp;&nbsp;&nbsp;不嫁东风苏小恨，未圆明月柳娘悲。舞休愁叠缕金衣。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;斗鸭阑干燕子飞。一堤春水漾晴晖。女郎何处踏青归。
</font><p></p>
&nbsp;&nbsp;&nbsp;&nbsp;生色鞋儿销凤稳，碧罗衫子唾花微。后期应待牡丹时。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;六幅蒲帆晓渡平。一江星斗渐西倾。离家才是两三程。
</font><p></p>
&nbsp;&nbsp;&nbsp;&nbsp;浦外野花如唤客，树头春鸟自呼名。五云深处锦官城。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;柳底征鞍花底车。两行香泪湿红襦。别来莺燕已春余。
</font><p></p>
&nbsp;&nbsp;&nbsp;&nbsp;梳洗楼台愁独倚，笙歌庭院醉谁扶。卷帘闲看玉储胥。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;十二珠帘绣带垂。柳烟迷暗楚江涯。自携玉笛凭丹梯。
</font><p></p>
&nbsp;&nbsp;&nbsp;&nbsp;写恨鸾笺凝粉泪，踏青鸳袜溅金泥。落红深处乱莺啼。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;睡起朦腾小篆香。素纨轻度玉肌凉。竹深荷净少炎光。
</font><p></p>
&nbsp;&nbsp;&nbsp;&nbsp;雨过乱蝉嘶古柳，日斜双鹭立闲塘。更将心事自商量。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;眉叶颦愁，泪痕红透兰襟润。雁声将近。须带平安信。
</font><p></p>
&nbsp;&nbsp;&nbsp;&nbsp;独倚江楼，落叶风成阵。情怀闷。蝶随蜂趁。满地黄花恨。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;别后长亭，翠芜寂寞分襟地。雁书空寄。归梦频东里。
</font><p></p>
&nbsp;&nbsp;&nbsp;&nbsp;一曲秋风，写尽渊明意。凝情际。雨襟烟袂。都是黄花泪。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;分袂情怀，快风一箭轻帆举。暮烟云浦。芳草斜阳路。
</font><p></p>
&nbsp;&nbsp;&nbsp;&nbsp;输与闲鸥，朝暮潮来去。空凝伫。小桥樊素。金屋春深处。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;莺语愁春，海棠风里胭脂雨。酒杯慵举。闲扑亭前絮。
</font><p></p>
&nbsp;&nbsp;&nbsp;&nbsp;漠漠斜阳，截断愁来路。凭阑伫。满怀离苦。分付楼南鼓。
</font><p></p>
</ul><p></p>
<p align="center"><font face="黑体" size="3" color="#000080">夜游宫</font></font></font></p>
<ul>
&nbsp;&nbsp;&nbsp;&nbsp;愁奈眉峰成敛。几回皱、落花钿点。镜里芳容自羞见。又黄昏，听南楼，度更箭。
</font><p></p>
&nbsp;&nbsp;&nbsp;&nbsp;月引桐阴转。珠帘动、影摇花乱。雁过西风楚天远。待归来，把愁眉，印郎面。
</font><p></p>
</ul><p></p>
<p align="center"><font face="黑体" size="3" color="#000080">夜游宫</font></font></font></p>
<ul>
&nbsp;&nbsp;&nbsp;&nbsp;窄索楼儿傍水。渐秋到、渔村橘里。薄幸江南倦游子。恣轻狂，蛮高阳，歌酒市。
</font><p></p>
&nbsp;&nbsp;&nbsp;&nbsp;独自帘儿底。香罗带、翠闲金坠。为恼情怀怕拈起。对西风，h啼红，印窗纸。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;绿云凤髻不忄欠盘。情味胜思酸。晓色露桃烟杏，空照脸霞丹。
</font><p></p>
&nbsp;&nbsp;&nbsp;&nbsp;花渐老，径苔闲。锦斓斑。怨红一叶，流水东风，好去人间。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;嫩寒侵帐弄微霜。客泪不成行。料得黄花憔悴，何日赋归装。
</font><p></p>
&nbsp;&nbsp;&nbsp;&nbsp;楼独倚，漏声长。暗情伤。凄凉况味，一半悲秋，一半思乡。
</font><p></p>
</ul><p></p>
<p align="center"><font face="黑体" size="3" color="#000080">一落索</font></font></font></p>
<ul>
&nbsp;&nbsp;&nbsp;&nbsp;淡淡双蛾疏秀。为谁频皱。落花何处不春愁，料不是、因花瘦。
</font><p></p>
&nbsp;&nbsp;&nbsp;&nbsp;锦字香笺封久。鳞鸿稀有。舞腰销减不禁愁，怕一似、章台柳。
</font><p></p>
</ul><p></p>
<p align="center"><font face="黑体" size="3" color="#000080">一落索</font></font></font></p>
<ul>
&nbsp;&nbsp;&nbsp;&nbsp;欲寄相思情苦。倩流红去。满怀写不尽离愁，都化作、无情雨。
</font><p></p>
&nbsp;&nbsp;&nbsp;&nbsp;渺渺暮云春树。淡烟横素。夕阳西下杜鹃啼，怨截断、春归处。
</font><p></p>
</ul><p></p>
<p align="center"><font face="黑体" size="3" color="#000080">迎春乐</font></font></font></p>
<ul>
&nbsp;&nbsp;&nbsp;&nbsp;垂杨影下黄金屋。东风渐、粉香熟。恨当年、有约马参莺速。误一枕、红云宿。
</font><p></p>
&nbsp;&nbsp;&nbsp;&nbsp;带眼宽移腰似束。怪何事、褪红销绿。北面立秋千，羞人问、连环玉。
</font><p></p>
</ul><p></p>
<p align="center"><font face="黑体" size="3" color="#000080">迎春乐</font></font></font></p>
<ul>
&nbsp;&nbsp;&nbsp;&nbsp;江湖十载疏狂迹。红尘里、倦游客。驻雕鞍、问柳东风陌。花底帽、低欹侧。
</font><p></p>
&nbsp;&nbsp;&nbsp;&nbsp;斗酒百篇呼太白。傲人世、醉中一息。何日归赋来，水之南、云之北。
</font><p></p>
</ul><p></p>
<p align="center"><font face="黑体" size="3" color="#000080">迎春乐</font></font></font></p>
<ul>
&nbsp;&nbsp;&nbsp;&nbsp;依依一树多情柳。都未识行人手。对青青、共结同心就。更共饮、旗亭酒。
</font><p></p>
&nbsp;&nbsp;&nbsp;&nbsp;褥上芙蓉铺软绣。香不散、彩云春透。今岁又相逢，是燕子、归来后。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;春衫薄薄寒犹恋。芳草连天远。嫩红和露入桃腮。柳外东边楼阁、燕飞来。
</font><p></p>
&nbsp;&nbsp;&nbsp;&nbsp;霓裳一曲凭谁按。错□□重看。金虬闲暖麝檀煤。银烛替人垂泪、共心灰。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;夕阳楼上都凭遍。柳下风吹面。强搴罗袖倚重门。懒傍玉台鸾镜、暗尘昏。
</font><p></p>
&nbsp;&nbsp;&nbsp;&nbsp;离情脉脉如飞絮。此恨凭谁语。一天明月一并云。云外月明应照、凤楼人。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;疏林远带寒山小。月落霜天晓。棹歌初发浦烟中。自叹疏狂踪迹、似萍蓬。
</font><p></p>
&nbsp;&nbsp;&nbsp;&nbsp;江边衰柳迷津堠。归兴浓于酒。断烟流水自寒塘。十里蒹葭鸥鹭、两三双。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;彩云别后房栊悄。愁立西风晓。倚阑无语对黄花。惆怅玉郎应在、楚江涯。
</font><p></p>
&nbsp;&nbsp;&nbsp;&nbsp;钿筝空贮芳尘满。寂寞朱弦断。夜来一点帐前灯。频吐银花双烬、照罗屏。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;玉奁香细流苏暖。寒日花梢短。翠罗尘暗缕金销。□□东□华屋、自藏娇。
</font><p></p>
&nbsp;&nbsp;&nbsp;&nbsp;当时携手鸳鸯径。一笑蔷薇影。如今眉黛镇愁封。欲问归期消息、望宾鸿。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;金闺平贴被青青。宝街球路绫。晓风吹枕泪成冰。梅梢霜露零。金鸭暖、宝熏腾。晴窗枯冻蝇。梦魂空趁断云行，江山千里程。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;青青杨柳拂堤沙。溪头沽酒家。吟成醉笔走龙蛇。春风双鬓华。
</font><p></p>
&nbsp;&nbsp;&nbsp;&nbsp;歌楚女，舞吴娃。轻烟笼翠霞。倦春娇困宝钗斜。绿垂云髻鸦。
</font><p></p>
</ul><p></p>
<p align="center"><font face="黑体" size="3" color="#000080">凤来朝</font></font></font></p>
<ul>
&nbsp;&nbsp;&nbsp;&nbsp;百媚春风面。凤箫催、绿么舞遍。玉鸾钗、半溜乌云乱。悄疑是、梦中见。
</font><p></p>
&nbsp;&nbsp;&nbsp;&nbsp;曲叹弓弯袖敛。绣芙蓉、香尘未断。买一笑、千金拚。共醉倚、画屏暖。
</font><p></p>
</ul><p></p>
<p align="center"><font face="黑体" size="3" color="#000080">垂丝钓</font></font></font></p>
<ul>
&nbsp;&nbsp;&nbsp;&nbsp;鬓蝉似羽。轻纨低映娇妩。凭阑看花，仰蜂粘絮。春未许。宝筝闲玉柱。东风暮。
</font><p></p>
&nbsp;&nbsp;&nbsp;&nbsp;武陵溪上路。娉婷婀娜，刘郎依约曾遇。鸳俦凤侣。重记相逢处。云隔阳台雨。花解语。旧梦还记否。
</font><p></p>
</ul><p></p>
<p align="center"><font face="黑体" size="3" color="#000080">芳草渡</font></font></font></p>
<ul>
&nbsp;&nbsp;&nbsp;&nbsp;芳草渡。渐迤逦分飞，鸳俦凤侣。洒一枝香泪，梨花寂寞春雨。惜别情思苦。匆匆深盟诉。翠浪远，六幅蒲帆，缥缈东去。
</font><p></p>
&nbsp;&nbsp;&nbsp;&nbsp;还顾。夕阳冉冉，恨逐潮回南浦路。漫空念、归来燕子，双栖旧庭户。市桥细柳，尚不减、少年张绪。渐瘦损，懒照秦鸾对舞。
</font><p></p>
</ul><p></p>
<p align="center"><font face="黑体" size="3" color="#000080">琴调相思引</font></font></font></p>
<ul>
&nbsp;&nbsp;&nbsp;&nbsp;金谷园林锦绣香。踏青挑菜又相将。凤台人远，离思入三湘。
</font><p></p>
&nbsp;&nbsp;&nbsp;&nbsp;花著雨添红粉重，柳随风曳碧丝长。薄情鸾燕，春去怎商量。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
