<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陈与义</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">法驾导引</font></font></font></p>
<ul>
&nbsp;&nbsp;&nbsp;&nbsp;子歌词以侑，凡九阕，皆非人世语。或记之以问一道士，道士惊曰：“此赤城韩夫人所制水府蔡真君法驾导引也，乌衣女子疑龙”云。得其三而亡其六，拟作三阕\\
</font><p></p>
&nbsp;&nbsp;&nbsp;&nbsp;朝元路，朝元路，同驾玉华君。千乘载花红一色，人间遥指是祥云。回望海光新。
</font><p></p>
</ul><p></p>
<p align="center"><font face="黑体" size="3" color="#000080">法驾导引</font><span><font size="2" color="#FF00FF">（三之二）</font></span></font></font></p>
<ul>
&nbsp;&nbsp;&nbsp;&nbsp;东风起，东风起，海上百花摇。十八风鬟云半动，飞花和雨著轻绡。归路碧迢迢。
</font><p></p>
</ul><p></p>
<p align="center"><font face="黑体" size="3" color="#000080">法驾导引</font><span><font size="2" color="#FF00FF">（三之三）</font></span></font></font></p>
<ul>
&nbsp;&nbsp;&nbsp;&nbsp;帘漠漠，帘漠漠，天淡一帘秋。自洗玉舟斟白醴，月华微映是空舟。歌罢海西流。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（亭下桃花盛开，作长短句咏之）</font></span></font></font></p>
<ul>
&nbsp;&nbsp;&nbsp;&nbsp;十年花底承朝露。看到江南树。洛阳城里又东风。未必桃花得似、旧时红。
</font><p></p>
&nbsp;&nbsp;&nbsp;&nbsp;胭脂睡起春才好。应恨人空老。心情虽在只吟诗。白发刘郎孤负、可怜枝。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（五日移舟明山下作）</font></span></font></font></p>
<ul>
&nbsp;&nbsp;&nbsp;&nbsp;鱼龙舞。湘君欲下潇湘浦。潇湘浦。兴亡离合，乱波平楚。
</font><p></p>
&nbsp;&nbsp;&nbsp;&nbsp;独无尊酒酬端午。移舟来听明山雨。明山雨。白头孤客，洞庭怀古。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;高咏楚词酬午日，天涯节序匆匆。榴花不似舞裙红。无人知此意，歌罢满帘风。
</font><p></p>
&nbsp;&nbsp;&nbsp;&nbsp;万事一身伤老矣，戎葵凝笑墙东。酒杯深浅去年同。试浇桥下水，今夕到湘中。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（大光祖席醉中赋长短句）</font></span></font></font></p>
<ul>
&nbsp;&nbsp;&nbsp;&nbsp;张帆欲去仍搔首。更醉君家酒。吟诗日日待春风。及至桃花开后、却匆匆。
</font><p></p>
&nbsp;&nbsp;&nbsp;&nbsp;歌声频为行人咽。记著尊前雪。明朝酒醒大江流。满载一船离恨、向衡州。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（紫阳寒食）</font></span></font></font></p>
<ul>
&nbsp;&nbsp;&nbsp;&nbsp;寒食今年，紫阳山下蛮江左。竹篱烟锁。何处求新火。
</font><p></p>
&nbsp;&nbsp;&nbsp;&nbsp;不解乡音，只怕人嫌我。愁无那。短歌谁和。风动梨花朵。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（邢子友会上）</font></span></font></font></p>
<ul>
&nbsp;&nbsp;&nbsp;&nbsp;超然堂上闲宾主。不受人间暑。冰盘围坐此州无。却有一瓶和露、玉芙蕖。
</font><p></p>
&nbsp;&nbsp;&nbsp;&nbsp;亭亭风骨凉生牖。消尽尊中酒。酒阑明月转城西。照见纱巾藜杖、带香归。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（福建道中）</font></span></font></font></p>
<ul>
&nbsp;&nbsp;&nbsp;&nbsp;今日山头云欲举。青蛟素凤移时舞。行到石桥闻细雨。听还住。风吹却过溪西去。
</font><p></p>
&nbsp;&nbsp;&nbsp;&nbsp;我欲寻诗宽久旅。桃花落尽春无所。渺渺篮舆穿翠楚。悠然处。高林忽送黄鹂语。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;自琐闼以病得请奉祠。卜居青墩。立秋后三日行，舟之前后，如朝霞相映，望之不断也。以长短句记之\\
</font><p></p>
&nbsp;&nbsp;&nbsp;&nbsp;扁舟三日秋塘路。平度荷花去。病夫因病得来游。更值满川微雨、洗新秋。
</font><p></p>
&nbsp;&nbsp;&nbsp;&nbsp;去年长恨BB48舟晚。空见残荷满。今年何以报君恩。一路繁花相送、过青墩。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（离杭日，梁仲谋惠酒，极清而美。）</font></span></font></font></p>
<ul>
&nbsp;&nbsp;&nbsp;&nbsp;七月十二日晚卧小阁，已而月上，独酌数杯\\
</font><p></p>
&nbsp;&nbsp;&nbsp;&nbsp;送了栖鸦复暮钟。栏干生影曲屏东。卧看孤鹤驾天风。
</font><p></p>
&nbsp;&nbsp;&nbsp;&nbsp;起舞一尊明月下，秋空如水酒如空。谪仙已去与谁同。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（青墩僧舍作）</font></span></font></font></p>
<ul>
&nbsp;&nbsp;&nbsp;&nbsp;山人本合居岩岭。聊问支郎分半境。残年藜杖与纶巾，八尺庭中时弄影。
</font><p></p>
&nbsp;&nbsp;&nbsp;&nbsp;呼儿汲水添茶鼎。甘胜吴山山下井。一瓯清露一炉云，偏觉平生今日永。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（木犀）</font></span></font></font></p>
<ul>
&nbsp;&nbsp;&nbsp;&nbsp;黄衫相倚。翠葆层层底。八月江南风日美。弄影山腰水尾。
</font><p></p>
&nbsp;&nbsp;&nbsp;&nbsp;楚人未识孤妍。离骚遗恨千年。无住庵中新事，一枝唤起幽禅。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（重阳）</font></span></font></font></p>
<ul>
&nbsp;&nbsp;&nbsp;&nbsp;九日登临有故常。随晴随雨一传觞。多病题诗无好句。孤负。黄花今日十分黄。
</font><p></p>
&nbsp;&nbsp;&nbsp;&nbsp;记得眉山文翰老。曾道。四时佳节是重阳。江海满前怀古意。谁会。阑干三抚独凄凉。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（荷花）</font></span></font></font></p>
<ul>
&nbsp;&nbsp;&nbsp;&nbsp;南轩面对芙蓉浦。宜风宜月还宜雨。红少绿多时。帘前光景奇。
</font><p></p>
&nbsp;&nbsp;&nbsp;&nbsp;绳床乌木几。尽日繁香里。睡起一篇新。与花为主人。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（塔院僧阁）</font></span></font></font></p>
<ul>
&nbsp;&nbsp;&nbsp;&nbsp;矫矫千年鹤，茫茫万里风。阑干三面看秋空。背插浮屠千尺、冷烟中。
</font><p></p>
&nbsp;&nbsp;&nbsp;&nbsp;林坞村村暗，溪流处处通。此间何似玉霄峰。遥望蓬莱依约、晚云东。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（夜登小阁，忆洛中旧游）</font></span></font></font></p>
<ul>
&nbsp;&nbsp;&nbsp;&nbsp;忆昔午桥桥上饮，坐中多是豪英。长沟流月去无声。杏花疏影里，吹笛到天明。
</font><p></p>
&nbsp;&nbsp;&nbsp;&nbsp;二十余年如一梦，此身虽在堪惊。闲登小阁看新晴。古今多少事，渔唱起三更。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
