<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;孙惟信</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">失调名</font><span><font size="2" color="#FF00FF">（四十九岁自寿）</font></span></font></font></p>
<ul>
&nbsp;&nbsp;&nbsp;&nbsp;寿花戴了。山童问、华庚多少。待瞒来、又怕旁人笑。况戒腊、淳熙可考。大衍之用恰恰好。学易后、尚一年小。谢屐唐衣眉山帽。薰风送下蓬岛。
</font><p></p>
&nbsp;&nbsp;&nbsp;&nbsp;生巧。吕翁昨夜钟离早。又曾参、两个先生道。又也曾偷桃啖枣。百屋堆钱都不要。更不要、衮衣茸■。但要酒星花星照。鹘笑到老。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;三叠古阳关。轻寒噤、清月满征鞍。记玉笋揽衣，翠囊亲赠，绣巾h脸，金柳初攀。自回首，燕台云掩冉，凤阁雨阑珊。天有尽头，水无西注，鬓难留黑，带易成宽。
</font><p></p>
&nbsp;&nbsp;&nbsp;&nbsp;啼妆，东风悄，菱花在，拟倩锦字封还。应想恨蛾凝黛，慵髻堆鬟。奈情逐事迁，心随春老，梦如香冷，欢与花残。闲煞唾茸窗阁，十二屏山。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font></font></font></p>
<ul>
&nbsp;&nbsp;&nbsp;&nbsp;一朵红，宝钗压髻东风溜。年时也是牡丹时，相见花边酒。初试夹纱半袖。与花枝、盈盈斗秀。对花临景，为景牵情，因花感旧。
</font><p></p>
&nbsp;&nbsp;&nbsp;&nbsp;题叶无凭，曲沟流水空回首。梦云不入小山屏，真个欢难偶。别后知他安否。软红街、清明还又。絮飞春尽，天远书沉，日长人瘦。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;秋娘窗户。梦入阳台雨。小别殷勤留不住。恨满飞花落絮。
</font><p></p>
&nbsp;&nbsp;&nbsp;&nbsp;一天晓月檐西。马嘶风拂罗衣。分付许多风致，送人行下楼儿。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;满阶红影月昏黄，玉炉催换香。碧窗娇困懒梳妆。粉沾金缕裳。
</font><p></p>
&nbsp;&nbsp;&nbsp;&nbsp;鸾髻耸，黛眉长。烛光分两行。许谁骑鹤上维扬。温柔和醉乡。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;璧月小红楼。听得吹箫忆旧游。霜冷阑干天似水，扬州。薄幸声名总是愁。
</font><p></p>
&nbsp;&nbsp;&nbsp;&nbsp;尘暗ht裘。针线曾荣玉指柔。一梦觉来三十载，休休。空为梅花白了头。
</font><p></p>
</ul><p></p>
<p align="center"><font face="黑体" size="3" color="#000080">夜合花</font></font></font></p>
<ul>
&nbsp;&nbsp;&nbsp;&nbsp;风叶敲窗，露蛩吟L，谢娘庭院秋宵。凤屏半掩，钗花映烛红摇。润玉暖，腻云娇。染芳情、香透鲛绡。断魂留梦，烟迷楚驿，月冷蓝桥。
</font><p></p>
&nbsp;&nbsp;&nbsp;&nbsp;谁念卖药文箫。望仙城路杳，莺燕迢迢。罗衫暗摺，兰痕粉迹都销。流水远，乱花飘。苦相思、宽尽春腰。凡时重恁，玉E6F5过处，小袖轻招。
</font><p></p>
</ul><p></p>
<p align="center"><font face="黑体" size="3" color="#000080">昼锦堂</font></font></font></p>
<ul>
&nbsp;&nbsp;&nbsp;&nbsp;薄袖禁寒。轻妆媚晚，落梅庭院春妍。映户盈盈，回倩笑整花钿。柳裁云翦腰支小，凤蟠鸦耸髻鬟偏。东风里，香步翠摇，蓝桥那日因缘。
</font><p></p>
&nbsp;&nbsp;&nbsp;&nbsp;婵娟。留慧盼，浑当了、匆匆密爱深怜。梦过阑干，犹认冷月秋千。杏梢空闹相思眼，燕翎难系断肠笺。银屏下，争信有人，真个病也天天。
</font><p></p>
</ul><p></p>
<p align="center"><font face="黑体" size="3" color="#000080">醉思凡</font></font></font></p>
<ul>
&nbsp;&nbsp;&nbsp;&nbsp;吹箫跨鸾。香销夜阑。杏花楼上春残。绣罗衾半闲。
</font><p></p>
&nbsp;&nbsp;&nbsp;&nbsp;衣宽带宽。千山万山。断肠十二阑干。更斜阳暮寒。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（除夕）</font></span></font></font></p>
<ul>
&nbsp;&nbsp;&nbsp;&nbsp;小童教写桃符，道人还了常年例。神前灶下，祓除清净，献花酌水。祷告些儿，也都不是，求名求利。但吟诗写字，分数上面，略精进、尽足矣。
</font><p></p>
&nbsp;&nbsp;&nbsp;&nbsp;饮量添教不醉。好时节，逢场作戏。驱傩爆竹，软饧酥豆，通宵不睡。四海皆兄弟，阿鹊也、同添一岁。愿家家户户，和和顺顺，乐升平世。
</font><p></p>
</ul><p></p>
<p align="center"><font face="黑体" size="3" color="#000080">望远行</font><span><font size="2" color="#FF00FF">（元夕）</font></span></font></font></p>
<ul>
&nbsp;&nbsp;&nbsp;&nbsp;又远到元宵台榭。记轻衫短帽。酒朋诗社。烂漫向、罗绮丛中，驰骋风流俊雅。转头是、三十年话。
</font><p></p>
&nbsp;&nbsp;&nbsp;&nbsp;量减才a，自觉是、欢情衰谢。但一点难忘，酒痕香帕，如今雪鬓霜髭，嬉游不B62C深夜。怕相逢、风前月下。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
