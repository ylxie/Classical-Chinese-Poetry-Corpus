<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;高&nbsp;登</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">多丽</font></font></font></p>
<ul>
&nbsp;&nbsp;&nbsp;&nbsp;人间世，偶然攘臂来游。何须恁、乾坤角抵，又成冷笑俳优。且宽心、待他天命，谩鼓舌、夸吾人谋。李广不侯，刘E12F未第，千年公论合谁羞。往矣瓦飘无意，甑堕EA5E回头。真堪笑，直钩论议，圆枘机筹。
</font><p></p>
&nbsp;&nbsp;&nbsp;&nbsp;幸斯道、元无得丧，壮心岂有沈浮。好温存、困中节概，莫冷落、穷里风流。酒滴真珠，饭钞云子，醉饱卧信缘休。归去也，幅巾谈笑，卒岁且优游。循环事，亡羊须在，失马何忧。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（过武仙悬，谒许宰不遇，作此寄之）</font></span></font></font></p>
<ul>
&nbsp;&nbsp;&nbsp;&nbsp;武仙花县谒凫仙。急招横渡船。重门心理掩讼庭闲。虚檐群雀喧。
</font><p></p>
&nbsp;&nbsp;&nbsp;&nbsp;金屋畔，玉阑边。新春桃李妍。主人情重客无缘。销魂空黯然。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（容州病起作）</font></span></font></font></p>
<ul>
&nbsp;&nbsp;&nbsp;&nbsp;黄茅时节，病恼南来客。瘦得不胜衣，试腰围、都无一搦。东篱兴在，手种菊方黄，摘晚艳，泛新N，谁道乾坤窄。
</font><p></p>
&nbsp;&nbsp;&nbsp;&nbsp;百年役役，乐事真难得。短发已无多，更何劳、霜风染白。儿曹齐健，扶□一翁孱，龙山帽，习池巾，归路从欹侧。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;瘴气如云。暑气如焚。病轻时、也是十分。沈疴恼客，罪罟萦人。叹槛中猿，笼中鸟，辙中鳞。
</font><p></p>
&nbsp;&nbsp;&nbsp;&nbsp;休负文章，休说经纶。得生还、已早因循。菱花照影，筇竹随身。奈沈郎罚潘郎老，阮郎贫。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（绍兴甲子潮州考官作）</font></span></font></font></p>
<ul>
&nbsp;&nbsp;&nbsp;&nbsp;名利场中空扰扰。十年南北东西道。依旧缘山尘扑帽。空懊恼。羡他陶令归来早。
</font><p></p>
&nbsp;&nbsp;&nbsp;&nbsp;归去来兮秋已杪。菊花又绕东篱好。有酒一尊开口笑。虽然老。玉山犹解花前倒。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（黄义卿画带霜竹）</font></span></font></font></p>
<ul>
&nbsp;&nbsp;&nbsp;&nbsp;潇洒带霜枝，独向岁寒时节。触目千林憔悴，更幽姿清绝。
</font><p></p>
&nbsp;&nbsp;&nbsp;&nbsp;多才应赋得天真，落笔惊风叶。从此绿窗深处，有一梢秋月。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（再和饯别）</font></span></font></font></p>
<ul>
&nbsp;&nbsp;&nbsp;&nbsp;送客过江村，况值重阳佳节。向晚西风萧瑟，正离人愁绝。
</font><p></p>
&nbsp;&nbsp;&nbsp;&nbsp;尊前相顾惜参商，引十分蕉叶。回首高阳人散，负西楼风月。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（又和纪别）</font></span></font></font></p>
<ul>
&nbsp;&nbsp;&nbsp;&nbsp;饮兴正阑珊，正是挥毫时节。霜干银钩锦句，看壁间三绝。
</font><p></p>
&nbsp;&nbsp;&nbsp;&nbsp;西风特地飒秋声，楼外触残叶。匹马翩然归去，向征鞍敲月。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（王宰母生日，寓居道州，勉其来富州）</font></span></font></font></p>
<ul>
&nbsp;&nbsp;&nbsp;&nbsp;璧月挂秋宵。丹桂香飘。广寒宫殿路迢迢。试问嫦娥缘底事，欲下层霄。
</font><p></p>
&nbsp;&nbsp;&nbsp;&nbsp;兰玉自垂髫。拜命当朝。神仙会里且逍遥。分取壶中闲日月，来伴王乔。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;渺渺西江流水，翩翩北客征帆。清秋月影浸人寒。云净碧天澄淡。
</font><p></p>
&nbsp;&nbsp;&nbsp;&nbsp;飘泊道途零落，疏慵鬓发B560F065。从来涉世戒三缄。只好随时饮啖。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;菊捻黄金嫩，杯倾琥珀浓。良辰何处寄萍踪。短艇飘摇一叶、浪花中。
</font><p></p>
&nbsp;&nbsp;&nbsp;&nbsp;凤阙游娃馆，幽坡赏梵宫。当年乐事总成空。目断天边想像、意可穷。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;富贵本无心，何事故乡轻别。空惹猿惊鹤怨，误松萝风月。
</font><p></p>
&nbsp;&nbsp;&nbsp;&nbsp;囊锥刚强出头来，不道甚时节。欲命巾车归去，恐豺狼当辙。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
