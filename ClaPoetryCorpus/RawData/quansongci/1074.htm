<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;甄良友</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;杲杲重光，遥山耸翠，九天秋气高明。露团仙掌，初月挂前星。帝念吾君父子，亲传授、光启中兴。生储后，是为三圣，一道以相承。升平。当此际，黄花照座，丹桂充庭。对两宫喜色，百辟欢声。好是橙黄橘绿，宣猷殿、酒碧香清。重重庆，尧仁舜孝，亲见禹功成。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（钱参政）</font></span></font></font></p>
<ul>
&nbsp;&nbsp;&nbsp;&nbsp;华表鹤重来，嘉禾合穗。天命真人救斯世。故仙子来佐，中兴之际。这回真是个，风云会。
</font><p></p>
&nbsp;&nbsp;&nbsp;&nbsp;天水庆源，钱塘潮势。主圣臣贤千岁。半钩月小，一剪梅花香细。太平无事也，休辞醉。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;直节傲山雪，偃画咏松风。天香真色来报，春信月明中。六七日分景纬，五百年间英气，相值产维崧。君子中庸也，天下有胡公。
</font><p></p>
&nbsp;&nbsp;&nbsp;&nbsp;把州麾，将漕计，简渊衷。淳熙新政，往风虎，趁云龙。底用玉卮卜寿，看取天然难老，高竹与长松。更有红梅实，调鼎告成功。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮祝寿</font></font></font></p>
<ul>
&nbsp;&nbsp;&nbsp;&nbsp;希夷本是儒先祖。云仍来自神仙所。前日一阳生。德星今夜明。
</font><p></p>
&nbsp;&nbsp;&nbsp;&nbsp;灵椿殊未老。仙桂双双好。好是百花魁。年年称寿杯。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;照水绮霞明木杪。彩翼双栖，未觉桐阴少。正是一年秋光好。世间重赌香山老。
</font><p></p>
&nbsp;&nbsp;&nbsp;&nbsp;祝寿人如群玉绕。满酌金莲，愿永谐歌笑。仙客莫疑来下早。洞中日月天昏晓。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
