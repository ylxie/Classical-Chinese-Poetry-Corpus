<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵温之</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;琼姿冰体。料莹光乍傅，广寒宫里。北陆寒深，南园春先，此后万花方起。翦霞斗萼，裁蕊砌□，天与高致。大潇洒，最宜雪宜月，宜亭宜水。
</font><p></p>
&nbsp;&nbsp;&nbsp;&nbsp;好是。天涯庾岭上，万株浮动香千里。屏写横斜，鬓插垂袅，占尽秀骨清意。醉魂易醒，吟兴信来，佳思无际。为传语，向东风，甘使无言桃李。
</font><p></p>
</ul><p></p>
<p align="center"><font face="黑体" size="3" color="#000080">踏青游</font></font></font></p>
<ul>
&nbsp;&nbsp;&nbsp;&nbsp;竹外溪边，一枝破寒卫腊。莹素肌、玉雕冰刻。赋闲标，足馀韵，岂同常格。最风流，生来处处尽好，别得造化工力。
</font><p></p>
&nbsp;&nbsp;&nbsp;&nbsp;疏影幽香，意思迥然殊绝。算不枉、诗人分别。冻云深，凉月皎，愈增清冽。大潇洒，尤得静中雅趣，不许莺栖燕歇。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;妖艳相偎，清香交喷。花王尤喜来亲迎。有如二女事唐虞，群芳休更夸相并。
</font><p></p>
&nbsp;&nbsp;&nbsp;&nbsp;小雨资娇，轻风借润。天应知我怜孤韵。莫惊岁岁有双葩，仪真自古风流郡。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
