<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;汪髯</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（次韵初夏小集）</font></span></font></font></p>
<ul>
&nbsp;&nbsp;&nbsp;&nbsp;田舍炉头语。便如何学得、三变美成家数。村酒三杯狂兴发，拔剑偶然起舞。只么也、迎寒送暑。待草万言书上阙，似忧端、倚柱东邻女。卿相事，未易许。
</font><p></p>
&nbsp;&nbsp;&nbsp;&nbsp;渔歌且和芙蓉渚。又何须、淫辞＿语，诃风诋雨。劝人生、且随缘分，分外一毫莫取。那富贵、由天付与。身蹈危机犹不觉，如布衣、自在都无阻。空博得，雪千缕。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（秋夜简赵尉借韵）</font></span></font></font></p>
<ul>
&nbsp;&nbsp;&nbsp;&nbsp;午夜凉生风不住。河汉无声，时见疏星度。佳客伴君知未去。对床只欠潇潇雨。
</font><p></p>
&nbsp;&nbsp;&nbsp;&nbsp;素月四更山外吐。金鸭慵添，消尽沈烟缕。料想玉楼人念处。归舟日望荷花浦。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（清明）</font></span></font></font></p>
<ul>
&nbsp;&nbsp;&nbsp;&nbsp;谁家野菜饭炊香，正是江南寒食。试问春光今几许，犹有三分之一。枝上花稀，柳间莺老，是处春狼藉。新来燕子，尚传晋苑消息。
</font><p></p>
&nbsp;&nbsp;&nbsp;&nbsp;应记往日西湖，万家罗绮，见满城争出。急管繁弦嘈杂处，宝马香车如织。猛省狂游，恍如昨梦，何日重寻觅。杜鹃声里，桂轮挂上空碧。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（次韵荷净亭小集）</font></span></font></font></p>
<ul>
&nbsp;&nbsp;&nbsp;&nbsp;落日水亭静，藕叶胜花香。时贤飞盖，松间喝道挟胡床。暑气林深不受，山色晚来逾好，顿觉酒尊凉。妙语发天籁，幽眇亦张皇。
</font><p></p>
&nbsp;&nbsp;&nbsp;&nbsp;射者中，弈者胜，兴悠长。佳人雪藕，更调冰水赛寒浆。惊饵游鱼深逝，带箭山禽高举，此话要商量。溪上采菱女，三五傍垂杨。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（次韵吴郎子信残春）</font></span></font></font></p>
<ul>
&nbsp;&nbsp;&nbsp;&nbsp;几点弄晴微雨。翳日薄云来去。断送一番春，满径杨花飞絮。无语。无语。还是旧时院宇。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（开禧丁卯端午中都借石林韵）</font></span></font></font></p>
<ul>
&nbsp;&nbsp;&nbsp;&nbsp;贴子传新语。问自来、翰林学士，几多人数。或道江心空铸镜，或道艾人如舞。或更道、冰盘消暑。或道芸香能去蠹，有宫中、斗草盈盈女。都不管，道何许。
</font><p></p>
&nbsp;&nbsp;&nbsp;&nbsp;离骚古意盈洲渚。也莫道、龙舟吊屈，浪花吹雨。只有辟兵符子好，少有词人拈取。谁肯向、贴中道与。绝口用兵两个字，是老臣、忠爱知难阻。写此句，绛纱缕。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（环谷秋夜独酌）</font></span></font></font></p>
<ul>
&nbsp;&nbsp;&nbsp;&nbsp;夜对灯花语。且随宜、果盘草草，两三杯数。翠玉环中园五亩，自唱山歌自舞。况今夜、尊前无暑。何用食前须方丈，更后车、何用婵娟女。这闲福，自心许。
</font><p></p>
&nbsp;&nbsp;&nbsp;&nbsp;蓼花芦叶纷江渚。有沙边、寒蛩吟透，梧桐秋雨。羡甚满堂金玉富，未可学人渔取。怕天也、未曾相与。豹遁蛟藏泉可濯，有鬼神、呵护盘之阻。鲜可食，脍银缕。
</font><p></p>
</ul><p></p>
<p align="center"><font face="黑体" size="3" color="#000080">鹧鸪词</font><span><font size="2" color="#FF00FF">（春愁）</font></span></font></font></p>
<ul>
&nbsp;&nbsp;&nbsp;&nbsp;伤时怀抱不胜愁。野水粼粼绿遍洲。满地落花春病酒，一帘明月夜登楼。
</font><p></p>
&nbsp;&nbsp;&nbsp;&nbsp;明眸皓齿人难得，寒食清明事又休。只是鹧鸪三两曲，等闲白了几人头。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;词韵，就饯平叔赴任南陵尉。\\
</font><p></p>
&nbsp;&nbsp;&nbsp;&nbsp;相逢草草，共吟诗、同醉杯中之物。评论三王讥五霸，谈辩喧哗邻壁。敲缺唾壶，击残如意，妙语飞华雪。无能为也，如何对此三杰。
</font><p></p>
&nbsp;&nbsp;&nbsp;&nbsp;看取东野诗成，南昌书就，奈征车催发。后夜山深何处宿，红豆寒灯明灭。一老堪怜，两生未起，应念星星发。风传佳话，花村无犬惊月。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（次韵李明府见寿）</font></span></font></font></p>
<ul>
&nbsp;&nbsp;&nbsp;&nbsp;千缕柳丝犹嫩，一星榆火初明。载将新意寿幽人。红袖持杯劝尽。
</font><p></p>
&nbsp;&nbsp;&nbsp;&nbsp;老鹤自偏野性，沙鸥难比轻身。殷勤多谢祝长春。一笑东风夜静。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次韵李明府劝农）</font></span></font></font></p>
<ul>
&nbsp;&nbsp;&nbsp;&nbsp;民吾同胞，剖破藩篱，元是大家。故见之诰诏，视如子弟，谆勤恳切，悃＿无华。孝悌力田，职当劝相，起早非干为看花。亲酌酒，老农唯诺，句句仁芽。
</font><p></p>
&nbsp;&nbsp;&nbsp;&nbsp;晓来犹觉寒些。看雨湿风吹旗□斜。笑吾生八十，尽谙农事，公筵既彻，更共烹茶。高唱豳风，敬酬令尹，王道桑麻乐有涯。春务急，见溪头杨柳，已可藏鸦。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（属纩遗语）</font></span></font></font></p>
<ul>
&nbsp;&nbsp;&nbsp;&nbsp;一只船儿没赛，七十六年装载。把柁更须牢，风饱蒲帆轻快。无碍，无碍。匹似子猷访戴。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
