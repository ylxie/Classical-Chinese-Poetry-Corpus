<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;炎</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">南浦</font><span><font size="2" color="#FF00FF">（春水）</font></span></font></font></p>
<ul>
&nbsp;&nbsp;&nbsp;&nbsp;波暖绿粼粼，燕飞来、好是苏堤才晓。鱼没浪痕圆，流红去、翻笑东风难扫。荒桥断浦，柳阴撑出扁舟小。回首池塘青欲遍，绝似梦中芳草。
</font><p></p>
&nbsp;&nbsp;&nbsp;&nbsp;和云流出空山，甚年年净洗，花香不了。新渌乍生时，孤村路、犹忆那回曾到。余情渺渺。茂林觞咏如今悄。前度刘郎归去后，溪上碧桃多少。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（西湖春感）</font></span></font></font></p>
<ul>
&nbsp;&nbsp;&nbsp;&nbsp;接叶巢莺，平波卷絮，断桥斜日归船。能几番游，看花又是明年。东风且伴蔷薇住，到蔷薇、春已堪怜。更凄然。万绿西泠，一抹荒烟。
</font><p></p>
&nbsp;&nbsp;&nbsp;&nbsp;当年燕子知何处，但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（大都长春宫，即旧之太极宫也）</font></span></font></font></p>
<ul>
&nbsp;&nbsp;&nbsp;&nbsp;看方壶拥翠，太极垂光，积雪初晴。阊阖开黄道，正绿章封事，飞上层青。古台半压琪树，引袖拂寒星。见玉冷闲坡，金明邃宇，人往深清。
</font><p></p>
&nbsp;&nbsp;&nbsp;&nbsp;幽寻。自来去，对华表千年，天籁无声。别有长生路，看花开花落，何处无春。露台深锁丹气，隔水唤青禽。尚记得归时，鹤衣散影都是云。
</font><p></p>
</ul><p></p>
<p align="center"><font face="黑体" size="3" color="#000080">凄凉犯</font><span><font size="2" color="#FF00FF">（北游道中寄怀）</font></span></font></font></p>
<ul>
&nbsp;&nbsp;&nbsp;&nbsp;萧疏野柳嘶寒马，芦花深、还见游猎。山势北来，甚时曾到，醉魂飞越。酸风自咽。拥吟鼻、征衣暗裂。正凄迷，天涯羁旅，不似灞桥雪。
</font><p></p>
&nbsp;&nbsp;&nbsp;&nbsp;谁念而今老，懒赋长杨，倦怀休说。空怜断梗梦依依，岁华轻别。待击歌壶，怕如意、和冰冻折。且行行，平沙万里尽是月。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（夜渡古黄河，与沈尧道、曾子敬同赋）</font></span></font></font></p>
<ul>
&nbsp;&nbsp;&nbsp;&nbsp;扬z万里，笑当年底事，中分南北。须信平生无梦到，却向而今游历。老柳官河，斜阳古道，风定波犹直。野人惊问，泛槎何处狂客。
</font><p></p>
&nbsp;&nbsp;&nbsp;&nbsp;迎面落叶萧萧，水流沙共远，都无行迹。衰草凄迷秋更绿，惟有闲鸥独立。浪挟天浮，山邀云去，银浦横空碧。扣舷歌断，海蟾飞上孤白。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（都下与沈尧道同赋别本作北游答曾心传惠诗）</font></span></font></font></p>
<ul>
&nbsp;&nbsp;&nbsp;&nbsp;平沙催晓，野水惊寒，遥岑寸碧烟空。万里冰霜，一夜换却西风。晴梢渐无坠叶，撼秋声、都是梧桐。情正远，奈吟湘赋楚，近日偏慵。
</font><p></p>
&nbsp;&nbsp;&nbsp;&nbsp;客里依然清事，爱窗深帐暖，戏拣香筒。片霎归程，无奈梦与心同。空教故林怨鹤，掩闲门、明月山中。春又小，甚梅花、犹自未逢。
</font><p></p>
</ul><p></p>
<p align="center"><font face="黑体" size="3" color="#000080">绮罗香</font><span><font size="2" color="#FF00FF">（席间代人赋情）</font></span></font></font></p>
<ul>
&nbsp;&nbsp;&nbsp;&nbsp;候馆深灯，辽天断羽，近日音书疑绝。转眼伤心，慵看剩歌残阕。才忘了、还著思量，待去也、怎禁离别。恨只恨、桃叶空江，殷勤不似谢红叶。
</font><p></p>
&nbsp;&nbsp;&nbsp;&nbsp;良宵谁念哽咽。对熏炉象尺，闲伴凄切。独立西风，犹忆旧家时节。随款步、花密藏春，听私语、柳疏嫌月。今休问，燕约莺期，梦游空趁蝶。
</font><p></p>
</ul><p></p>
<p align="center"><font face="黑体" size="3" color="#000080">庆春宫</font></font></font></p>
<ul>
&nbsp;&nbsp;&nbsp;&nbsp;亦京洛旧事也\\
</font><p></p>
&nbsp;&nbsp;&nbsp;&nbsp;波荡兰觞，邻分杏酪，昼辉冉冉烘晴。I索飞仙，戏船移景，薄游也自忄欠人。短桥虚市，听隔柳、谁家卖饧。月题争系，油壁相连，笑语逢迎。
</font><p></p>
&nbsp;&nbsp;&nbsp;&nbsp;池亭小队秦筝。就地围香，临水湔裙。冶态飘云，醉妆扶玉，未应闲了芳情。旅怀无限，忍不住、低低问春。梨花落尽，一点新愁，曾到西泠。
</font><p></p>
</ul><p></p>
<p align="center"><font face="黑体" size="3" color="#000080">国香</font></font></font></p>
<ul>
&nbsp;&nbsp;&nbsp;&nbsp;台城路二曲，因嘱余记其事。词成，以罗帕书之\\
</font><p></p>
&nbsp;&nbsp;&nbsp;&nbsp;莺柳烟堤。记未吟青子，曾比红儿。娴娇弄春微透，鬟翠双垂。不道留仙不住，便无梦、吹到南枝。相看两流落，掩面凝羞，怕说当时。
</font><p></p>
&nbsp;&nbsp;&nbsp;&nbsp;凄凉歌楚词，袅余音不放，一朵云飞。丁香枝上，几度款语深期。拜了花梢淡月，最难忘、弄影牵衣。无端动人处，过了黄昏，犹道休归。
</font><p></p>
</ul><p></p>
<p align="center"><font face="黑体" size="3" color="#000080">台城路</font></font></font></p>
<ul>
&nbsp;&nbsp;&nbsp;&nbsp;已十八年矣。因赋此词。\\
</font><p></p>
&nbsp;&nbsp;&nbsp;&nbsp;十年前事翻疑梦，重逢可怜俱老。水国春空，山城岁晚，无语相看一笑。荷衣换了。任京洛尘沙，冷凝风帽。见说吟情，近来不到谢池草。
</font><p></p>
&nbsp;&nbsp;&nbsp;&nbsp;欢游曾步翠窈。乱红迷紫曲，芳意今少。舞扇招香，歌桡唤玉，犹忆钱塘苏小。无端暗恼。又几度留连，燕昏莺晓。回首妆楼，甚时重去好。
</font><p></p>
</ul><p></p>
<p align="center"><font face="黑体" size="3" color="#000080">三姝媚</font></font></font></p>
<ul>
&nbsp;&nbsp;&nbsp;&nbsp;堂。见古瓶中数枝，云自海云来，名芙蓉杏。因爱玩不去，岩起索赋此曲。\\
</font><p></p>
&nbsp;&nbsp;&nbsp;&nbsp;芙蓉城伴侣。乍卸却单衣，茜罗重护。傍水开时，细看来、浑似阮郎前度。记得小楼，听一夜、江南春雨。梦醒箫声，流水青苹，旧游何许。
</font><p></p>
&nbsp;&nbsp;&nbsp;&nbsp;谁翦层芳深贮。便洗尽长安，半面尘土。绝似桃根，带笑痕来伴，柳枝娇舞。莫是孤村，试与问、酒家何处。曾醉梢头双果，园林未暑。
</font><p></p>
</ul><p></p>
<p align="center"><font face="黑体" size="3" color="#000080">甘州</font></font></font></p>
<ul>
&nbsp;&nbsp;&nbsp;&nbsp;数日，又复别去。赋此曲，并寄赵学舟别来尧道作秋江、赵学舟作曾心传\\
</font><p></p>
&nbsp;&nbsp;&nbsp;&nbsp;记玉关、踏雪事清游。寒气脆貂裘。傍枯林古道，长河饮马，此意悠悠。短梦依然江表，老泪洒西州。一字无题处，落叶都愁。
</font><p></p>
&nbsp;&nbsp;&nbsp;&nbsp;载取白云归去，问谁留楚佩，弄影中洲。折芦花赠远，零落一身秋。向寻常野桥流水，待招来、不是旧沙鸥。空怀感，有斜阳处，却怕登楼。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（为高菊墅赋）</font></span></font></font></p>
<ul>
&nbsp;&nbsp;&nbsp;&nbsp;寒花清事，老圃闲人，相看秋色霏霏。带叶分根，空翠半湿荷衣。沅湘旧愁未减，有黄金、难铸相思。但醉里，把苔笺重谱，不许春知。
</font><p></p>
&nbsp;&nbsp;&nbsp;&nbsp;聊慰幽怀古意，且频簪短帽，休怨斜晖。采摘无多，一笑竟日忘归。从教护香径小，似东山、还似东篱。待去隐，怕如今、不是晋时。
</font><p></p>
</ul><p></p>
<p align="center"><font face="黑体" size="3" color="#000080">扫花游</font><span><font size="2" color="#FF00FF">（赋高疏寮东墅园）</font></span></font></font></p>
<ul>
&nbsp;&nbsp;&nbsp;&nbsp;烟霞万壑，记曲径幽寻，霁痕初晓。绿窗窈窕。看随花L石，就泉通沼。几日不来，一片苍云未扫。自长啸。怅乔木荒凉，都是残照。
</font><p></p>
&nbsp;&nbsp;&nbsp;&nbsp;碧天秋浩渺。听虚籁泠泠，飞下孤峭。山空翠老。步仙风，怕有采芝人到。野色闲门，芳草不除更好。境深悄。比斜川，又清多少。
</font><p></p>
</ul><p></p>
<p align="center"><font face="黑体" size="3" color="#000080">琐窗寒</font></font></font></p>
<ul>
&nbsp;&nbsp;&nbsp;&nbsp;绝响矣。余悼之玉笥山，所谓长歌之哀，过于痛哭。\\
</font><p></p>
&nbsp;&nbsp;&nbsp;&nbsp;断碧分山，空帘剩月，故人天外。香留酒。蝴蝶一生花里。想如今、醉魂未醒，夜台梦语秋声碎。自中仙去后，词笺赋笔，便无清致。
</font><p></p>
&nbsp;&nbsp;&nbsp;&nbsp;都是。凄凉意。怅玉笥埋云，锦袍归水。形容憔悴。料应也、孤吟山鬼。那知人、弹折素弦，黄金铸出相思泪。但柳枝、门掩枯阴，候蛩愁暗苇。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（为越僧樵隐赋樵山）</font></span></font></font></p>
<ul>
&nbsp;&nbsp;&nbsp;&nbsp;龟峰深处隐，岩壑静、万尘空。任一路白云，山童休扫，却似崆峒。只恐烂柯人到，怕光阴、不与世间同。旋采生枝带叶，微煎石鼎团龙。
</font><p></p>
&nbsp;&nbsp;&nbsp;&nbsp;从容。吟啸百年翁。行乐少扶筇。向镜水传心，柴桑袖手，门掩清风。如何晋人去后，好林泉、都在夕阳中。禅外更无今古，醉归明月千松。
</font><p></p>
</ul><p></p>
<p align="center"><font face="黑体" size="3" color="#000080">三姝媚</font><span><font size="2" color="#FF00FF">（送舒亦山游越）</font></span></font></font></p>
<ul>
&nbsp;&nbsp;&nbsp;&nbsp;苍潭枯海树。正雪窦高寒，水声东去。古意萧闲，问结庐人远，白云谁侣。贺监犹狂，还散迹、千岩风露。抱瑟空游，都是凄凉，此愁难语。
</font><p></p>
&nbsp;&nbsp;&nbsp;&nbsp;莫趁江湖鸥鹭。怕太乙炉荒，暗消铅虎。投老心情，未归来何事，共成羁旅。布袜青鞋，休误入、桃源深处。待得重逢却说，巴山夜雨。
</font><p></p>
</ul><p></p>
<p align="center"><font face="黑体" size="3" color="#000080">扫花游</font><span><font size="2" color="#FF00FF">（台城春饮，醉余偶赋，不知词之所以然）</font></span></font></font></p>
<ul>
&nbsp;&nbsp;&nbsp;&nbsp;嫩寒禁暖，正草色侵衣，野光如洗。去城数里。绕长堤是柳，钓船深舣。小立斜阳，试数花风第几。问春意。待留取断红，心事难寄。
</font><p></p>
&nbsp;&nbsp;&nbsp;&nbsp;芳讯成捻指。甚远客他乡，老怀如此。醉余梦里。尚分明认得，旧时罗绮。可惜空帘，误却归来燕子。胜游地。想依然、断桥流水。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（杭友抵越，过鉴曲渔舍会饮）</font></span></font></font></p>
<ul>
&nbsp;&nbsp;&nbsp;&nbsp;春风不暖垂杨树，吹却絮云多少。燕子人家，夕阳巷陌，行入野畦深窈。筹花斗草。记小舫寻芳，断桥初晓。那日心情，几人同向近来老。
</font><p></p>
&nbsp;&nbsp;&nbsp;&nbsp;消忧何处最好。夜深频秉烛，犹是迟了。南浦歌阑，东林社冷，赢得如今怀抱。吟暗恼。待醉也慵听，劝归啼鸟。怕搅离愁，乱红休去扫。
</font><p></p>
</ul><p></p>
<p align="center"><font face="黑体" size="3" color="#000080">疏影</font><span><font size="2" color="#FF00FF">（余于辛卯岁北归，与西湖诸友夜酌，因有感于旧游，寄周草窗。）</font></span></font></font></p>
<ul>
&nbsp;&nbsp;&nbsp;&nbsp;柳黄未结。放嫩晴消尽，断桥残雪。隔水人家，浑是花阴，曾醉好春时节。轻车几度新堤晓，想如今、燕莺犹说。纵艳游、得似当年，早是旧情都别。
</font><p></p>
&nbsp;&nbsp;&nbsp;&nbsp;重到翻疑梦醒，弄泉试照影，惊见华发。却笑归来，石老云荒，身世飘然一叶。闭门约住青山色，自容与、吟窗清绝。怕夜寒、吹到梅花，休卷半帘明月。
</font><p></p>
</ul><p></p>
<p align="center"><font face="黑体" size="3" color="#000080">渡江云</font><span><font size="2" color="#FF00FF">（山阴久客，一再逢春，回忆西杭，渺然愁思）</font></span></font></font></p>
<ul>
&nbsp;&nbsp;&nbsp;&nbsp;山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。
</font><p></p>
&nbsp;&nbsp;&nbsp;&nbsp;愁余。荒洲古溆，断梗疏萍，更漂流何处。空自觉、围羞带减，影怯灯孤。常疑即见桃花面，甚近来、翻笑无书。书纵远，如何梦也都无。
</font><p></p>
</ul><p></p>
<p align="center"><font face="黑体" size="3" color="#000080">琐窗寒</font><span><font size="2" color="#FF00FF">（旅窗孤寂，雨意垂垂，买舟西渡未能也。赋此为钱塘故人韩竹闲问）</font></span></font></font></p>
<ul>
&nbsp;&nbsp;&nbsp;&nbsp;乱雨敲春，深烟带晚，水窗慵凭。空帘谩卷，数日更无花影。怕依然、旧时燕归，定应未识江南冷。最怜他、树底蔫红，不语背人吹尽。
</font><p></p>
&nbsp;&nbsp;&nbsp;&nbsp;清润。通幽径。待移灯翦韭，试香温鼎。分明醉里，过了几番风信。想竹间、高阁半开，小车未来犹自等。傍新晴、隔柳呼船，待教潮信稳。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（新朋故侣，诗酒迟留，吴山苍苍，渺渺兮余怀也。寄沈尧道诸公）</font></span></font></font></p>
<ul>
&nbsp;&nbsp;&nbsp;&nbsp;记开帘过酒，隔水悬灯，款语梅边。未了清游兴，又飘然独去，何处山川。淡风暗收榆荚，吹下沈郎钱。叹客里光阴，消磨艳冶，都在尊前。
</font><p></p>
&nbsp;&nbsp;&nbsp;&nbsp;留连。人处，是镜曲窥莺，兰阜围泉。醉拂珊瑚树，写百年幽恨，分付吟笺。故乡几回飞梦，江雨夜凉船。纵忘却归期，千山未必无杜鹃。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（白莲）</font></span></font></font></p>
<ul>
&nbsp;&nbsp;&nbsp;&nbsp;仙人掌上芙蓉，涓涓犹湿金盘露。轻妆照水，纤裳玉立，飘u似舞。几度消凝，满湖烟月，一汀鸥鹭。记小舟夜悄，波明香远，浑不见、花开处。
</font><p></p>
&nbsp;&nbsp;&nbsp;&nbsp;应是浣纱人妒。褪红衣、被谁轻误。闲情淡雅，冶容清润，凭娇待语。隔浦相逢，偶然倾盖，似传心素。怕湘皋佩解，绿云十里，卷西风去。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font></font></font></p>
<ul>
&nbsp;&nbsp;&nbsp;&nbsp;故态顿消。以余之况味，又有甚于元父者，抑重余之惜，因赋此调，且寄元父，当为余愀然而悲也\\
</font><p></p>
&nbsp;&nbsp;&nbsp;&nbsp;叹江潭树老，杜曲门荒，同赋飘零。乍见翻疑梦，对萧萧乱发，都是愁根。秉烛故人归后，花月锁春深。纵草带堪题，争如片叶，能寄殷勤。
</font><p></p>
&nbsp;&nbsp;&nbsp;&nbsp;重寻。已无处，尚记得依稀，柳下芳邻。伫立香风外，抱孤愁凄惋，羞燕惭莺。俯仰十年前事，醉后醒还惊。又晓日千峰，涓涓露湿花气生。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（题赵药牖山居。见天地心、怡颜、小柴桑，皆其亭名。）</font></span></font></font></p>
<ul>
&nbsp;&nbsp;&nbsp;&nbsp;倚危楼、一笛翠屏空，万里见天心。度野光清峭，晴峰涌日，冷石生云。帘卷小亭虚院，无地不花阴。径曲知何处，春水泠泠。
</font><p></p>
&nbsp;&nbsp;&nbsp;&nbsp;啸傲柴桑影里，且怡颜莫问，谁古谁今。任燕留鸥住，聊复慰幽情。爱吾庐、点尘难到，好林泉、都付与闲人。还知否，元来卜隐，不在山深。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（高爱山隐居）</font></span></font></font></p>
<ul>
&nbsp;&nbsp;&nbsp;&nbsp;爱吾庐、傍湖千顷，苍茫一片清润。晴岚暖翠融融处，花影倒窥天镜。沙浦迥。看野水涵波，隔柳横孤艇。眠鸥未醒。甚占得莼乡，都无人见，斜照起春暝。
</font><p></p>
&nbsp;&nbsp;&nbsp;&nbsp;还重省。岂料山中秦晋。桃源今度难认。林间即是长生路，一笑元非捷径。深更静。待散发吹箫，跨鹤天风冷。凭高露饮。正碧落尘空，光摇半壁，月在万松顶。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（赋稼村）</font></span></font></font></p>
<ul>
&nbsp;&nbsp;&nbsp;&nbsp;老来学圃乐年华。茅屋短篱遮。儿孙戏逐田翁去，小桥横、路转三叉。细雨一犁春意，西风万宝生涯。
</font><p></p>
&nbsp;&nbsp;&nbsp;&nbsp;携筇犹记度晴沙。流水带寒鸦。门前少得宽闲地，绕平畴、尽是桑麻。却笑牧童遥指，杏花深处人家。
</font><p></p>
</ul><p></p>
<p align="center"><font face="黑体" size="3" color="#000080">凤凰台上忆吹箫</font></font></font></p>
<ul>
&nbsp;&nbsp;&nbsp;&nbsp;味凄然。以其号孤篷，嘱余赋之。\\
</font><p></p>
&nbsp;&nbsp;&nbsp;&nbsp;水国浮家，渔村古隐，浪游惯占花深。犹记得、琵琶半面，曾湿衫青。不道江空岁晚，桃叶渡、还叹飘零。因乘兴，醉梦醒时，却是山阴。
</font><p></p>
&nbsp;&nbsp;&nbsp;&nbsp;投闲倦呼俦侣，竟棹入芦花，俗客难寻。风渺渺、云拖暮雪，独钓寒清。远溯流光万里，浑错认、叶竹寰瀛。元来是、天上太乙真人。
</font><p></p>
</ul><p></p>
<p align="center"><font face="黑体" size="3" color="#000080">解连环</font><span><font size="2" color="#FF00FF">（孤雁）</font></span></font></font></p>
<ul>
&nbsp;&nbsp;&nbsp;&nbsp;楚江空晚。怅离群万里，恍然惊散。自顾影、欲下寒塘，正沙净草枯，水平天远。写不成书，只寄得、相思一点。料因循误了，残毡拥雪，故人心眼。
</font><p></p>
&nbsp;&nbsp;&nbsp;&nbsp;谁怜旅愁荏苒。谩长门夜悄，锦筝弹怨。想伴侣、犹宿芦花，也曾念春前，去程应转。暮雨相呼，怕蓦地、玉关重见。未羞他、双燕归来，画帘半卷。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（小春）</font></span></font></font></p>
<ul>
&nbsp;&nbsp;&nbsp;&nbsp;晴皎霜花，晓熔冰羽，开帘觉道寒轻。误闻啼鸟，生意又园林。闲了凄凉赋笔，便而今、不听秋声。消凝处，一枝借暖，终是未多情。
</font><p></p>
&nbsp;&nbsp;&nbsp;&nbsp;阳和能几许，寻红探粉，也恁忄欠人。笑邻娃痴小，料理护花铃。却怕惊回睡蝶，恐和他、草梦都醒。还知否，能消几日，风雪灞桥深。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（登蓬莱阁・别本登下有越州二字）</font></span></font></font></p>
<ul>
&nbsp;&nbsp;&nbsp;&nbsp;问蓬莱何处，风月依然，万里江清。休说神仙事，便神仙纵有，即是闲人。笑我几番醒醉，石磴扫松阴。任狂客难招，采芳难赠，且自微吟。
</font><p></p>
&nbsp;&nbsp;&nbsp;&nbsp;俯仰成陈迹，叹百年谁在，阑槛孤凭。海日生残夜，看卧龙和梦，飞入秋冥。还听水声东去，山冷不生云。正目极空寒，萧萧汉柏愁茂陵。
</font><p></p>
</ul><p></p>
<p align="center"><font face="黑体" size="3" color="#000080">解连环</font><span><font size="2" color="#FF00FF">（拜陈西麓墓）</font></span></font></font></p>
<ul>
&nbsp;&nbsp;&nbsp;&nbsp;句章城郭。问千年往事，几回归鹤。叹贞元、朝士无多，又日冷湖阴，柳边门钥。向北来时，无处认、江南花落。纵荷衣未改，病损茂陵，总是离索。
</font><p></p>
&nbsp;&nbsp;&nbsp;&nbsp;山中故人去却。但碑寒岘首，旧景如昨。怅二乔、空老春深，正歌断帘空，草暗铜雀。楚魄难招，被万叠、闲云迷著。料犹是、听风听雨，郎吟夜壑。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（寄姚江太白山人陈文卿别本文卿作又新）</font></span></font></font></p>
<ul>
&nbsp;&nbsp;&nbsp;&nbsp;薛涛笺上相思字，重开又还重折。载酒船空，眠波柳老，一缕离痕难折。虚沙动月。叹千里悲歌，唾壶敲缺。却说巴山，此时怀抱那时节。
</font><p></p>
&nbsp;&nbsp;&nbsp;&nbsp;寒香深处话别。病来浑瘦损，懒赋情切。太白闲云，新丰旧雨，多少英游消歇。回潮似咽。送一点秋心，故人天末。江影沈沈，露凉鸥梦阔。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（达琴友季静轩还杭）</font></span></font></font></p>
<ul>
&nbsp;&nbsp;&nbsp;&nbsp;荷衣消翠，蕙带余香，灯前共语生平。苦竹黄芦，都是梦里游情。西湖几番夜雨，怕如今、冷却鸥盟。倩寄远，见故人说道，杜老飘零。
</font><p></p>
&nbsp;&nbsp;&nbsp;&nbsp;难挽清风飞佩，有相思都在，断柳长汀。此别何如，一笑写入瑶琴。天空水云变色，任帧⑸焦沓钐。兴未已，更何妨、弹到广陵。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（春晚留别故人）</font></span></font></font></p>
<ul>
&nbsp;&nbsp;&nbsp;&nbsp;乱红飞已无多，艳游终是如今少。一番雨过，一番春减，催人渐老。倚槛调莺，卷帘收燕，故园空杳。奈关愁不住，悠悠万里，浑恰似、天涯草。
</font><p></p>
&nbsp;&nbsp;&nbsp;&nbsp;不拟相逢古道。才疑梦、又还惊觉。清风在柳，江摇白浪，舟行趁晓。遮莫重来，不如休去，怎堪怀抱。那知又、五柳门荒，曾听得、鹃啼了。
</font><p></p>
</ul><p></p>
<p align="center"><font face="黑体" size="3" color="#000080">一萼红</font><span><font size="2" color="#FF00FF">（赋红梅）</font></span></font></font></p>
<ul>
&nbsp;&nbsp;&nbsp;&nbsp;倚阑干。问绿华何事，偷饵九还丹。浣锦溪边，餐霞竹里，翠袖不倚天寒。照芳树、晴光泛晓，护么凤、无处认冰颜。露洗春腴，风摇醉魄，听笛江南。
</font><p></p>
&nbsp;&nbsp;&nbsp;&nbsp;树挂珊瑚冷月，叹玉奴妆褪，仙掾诗a。谩觅花云，不同梨梦，推篷恍记孤山。步夜雪、前村问酒，几消凝、把做杏花看。得似古桃流水，不到人间。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（与周草窗话旧）</font></span></font></font></p>
<ul>
&nbsp;&nbsp;&nbsp;&nbsp;水痕深，花信足，寂寞汉南树。转首青阴，芳事顿如许。不知多少消魂，夜来风雨。犹梦到、断红流处。
</font><p></p>
&nbsp;&nbsp;&nbsp;&nbsp;最无据。长年息影空山，愁入庾郎句。玉老田荒，心事已迟暮。几回听得啼鹃，不如归去。终不似、旧时鹦鹉。
</font><p></p>
</ul><p></p>
<p align="center"><font face="黑体" size="3" color="#000080">月下笛</font></font></font></p>
<ul>
&nbsp;&nbsp;&nbsp;&nbsp;翠山舍。\\
</font><p></p>
&nbsp;&nbsp;&nbsp;&nbsp;万里孤云，清游渐远，故人何处。寒窗梦里，犹记经行旧时路。连昌约略无多柳，第一是、难听夜雨。谩惊回凄悄，相看烛影，拥衾谁语。
</font><p></p>
&nbsp;&nbsp;&nbsp;&nbsp;张绪。归何暮。半零落，依依断桥鸥鹭。天涯倦旅。此时心事良苦。只愁重洒西州泪，问杜曲、人家在否。恐翠袖、正天寒，犹倚梅花那树。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寄袁竹初）</font></span></font></font></p>
<ul>
&nbsp;&nbsp;&nbsp;&nbsp;几番问竹平安，雁书不尽相思字。篱根半树，村深孤艇，阑干屡倚。远草兼云，冻河胶雪，此时行李。望去程无数，并州回首，还又渡、桑乾水。
</font><p></p>
&nbsp;&nbsp;&nbsp;&nbsp;笑我曾游万里。甚匆匆、便成归计。江空岁晚，栖迟犹在，吴头楚尾。疏柳经寒，断槎浮月，依然憔悴。待相逢、说与相思，想亦在、相思里。
</font><p></p>
</ul><p></p>
<p align="center"><font face="黑体" size="3" color="#000080">绮罗香</font><span><font size="2" color="#FF00FF">（红叶）</font></span></font></font></p>
<ul>
&nbsp;&nbsp;&nbsp;&nbsp;万里飞霜，千林落木，寒艳不招春妒。枫冷吴江，独客又吟愁句。正船舣、流水孤村，似花绕、斜阳归路。甚荒沟、一片凄凉，载情不去载愁去。
</font><p></p>
&nbsp;&nbsp;&nbsp;&nbsp;长安谁问倦旅。羞见衰颜借酒，飘零如许。谩倚新妆，不入洛阳花谱。为回风、起舞尊前，尽化作、断霞千缕。记阴阴、绿遍江南，夜窗听暗雨。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（观王碧山花外词集有感）</font></span></font></font></p>
<ul>
&nbsp;&nbsp;&nbsp;&nbsp;野鹃啼月，便角巾还第。轻掷诗瓢付流水。最无端、小院寂历春空，门自掩，柳发离离如此。
</font><p></p>
&nbsp;&nbsp;&nbsp;&nbsp;可惜欢娱地。雨冷云昏，不见当时谱银字。旧曲怯重翻，总是离愁，泪痕洒、一帘花碎。梦沈沈、知道不归来，尚错问桃根，醉魂醒未。
</font><p></p>
</ul><p></p>
<p align="center"><font face="黑体" size="3" color="#000080">新雁过妆楼</font><span><font size="2" color="#FF00FF">（赋菊）</font></span></font></font></p>
<ul>
&nbsp;&nbsp;&nbsp;&nbsp;风雨不来，深院悄、清事正满东篱。杖藜重到，秋气冉冉吹衣。瘦碧飘萧摇露梗，腻黄秀野拂霜枝。忆芳时。翠微唤酒，江雁初飞。
</font><p></p>
&nbsp;&nbsp;&nbsp;&nbsp;湘潭无人吊楚，叹落英自采，谁寄相思。淡泊生涯，聊伴老圃斜晖。寒香应遍故里，想鹤怨山空犹未归。归何晚，问径松不语，只有花知。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（孙虚斋作四云庵俾余赋之两云之间）</font></span></font></font></p>
<ul>
&nbsp;&nbsp;&nbsp;&nbsp;奇峰相对接珠庭。乍微晴。又微阴。舍北江东，如盖自亭亭。翻笑天台连雁荡，隔一片、不逢君。
</font><p></p>
&nbsp;&nbsp;&nbsp;&nbsp;此中幽趣许谁邻。境双清。人独清。采药难寻，童子语山深。绝似醉翁游乐意，林壑静、听泉声。
</font><p></p>
</ul><p></p>
<p align="center"><font face="黑体" size="3" color="#000080">塞翁吟</font><span><font size="2" color="#FF00FF">（友云）</font></span></font></font></p>
<ul>
&nbsp;&nbsp;&nbsp;&nbsp;交到无心处，出岫细话幽期。看流水、意俱迟。且淡薄相依。凌霄未肯从龙去，物外共鹤忘机。迷古洞，掩晴晖。翠影湿行衣。
</font><p></p>
&nbsp;&nbsp;&nbsp;&nbsp;飞飞。垂天翼，飘然万里，愁日暮、佳人未归。尚记得、巴山夜雨，耿无语、共说生平，都付陶诗。休题五朵，莫梦阳台，不赠相思。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（耕云）</font></span></font></font></p>
<ul>
&nbsp;&nbsp;&nbsp;&nbsp;占宽闲，锄浩渺。船舣水村悄。非雾非烟，生气覆瑶草。蒙茸数亩春阴，梦魂落寞，知踏碎、梨花多少。
</font><p></p>
&nbsp;&nbsp;&nbsp;&nbsp;听孤啸。山浅种玉人归，缥缈度晴峭。鹤下芝田，五色散微照。笑他隔浦谁家，半江疏雨，空吟断、一犁清晓。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（岫云）</font></span></font></font></p>
<ul>
&nbsp;&nbsp;&nbsp;&nbsp;卷舒无意入虚玄。丘壑伴云烟。石根清气千年润，覆孤松、深护啼猿。霭霭静随仙隐，悠悠闲对僧眠。
</font><p></p>
&nbsp;&nbsp;&nbsp;&nbsp;傍花懒向小溪边。空谷覆流泉。浮踪自感今如此，已无心、万里行天。记得晋人归去，御风飞过斜川。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font><span><font size="2" color="#FF00FF">（为野舟赋）</font></span></font></font></p>
<ul>
&nbsp;&nbsp;&nbsp;&nbsp;带雨春潮。人不渡、沙外晓色迢遥。自横深静，谁见隔柳停桡。知我知鱼未是乐，转篷闲趁白鸥招。任风飘。夜来酒醒，何处江皋。
</font><p></p>
&nbsp;&nbsp;&nbsp;&nbsp;泛宅浮家更好，度菰蒲影里，濯足吹箫。坐阅千帆，空竞万里波涛。他年五湖访隐，第一是吴淞第四桥。玄真子、共游烟水，人月俱高。
</font><p></p>
</ul><p></p>
<p align="center"><font face="黑体" size="3" color="#000080">疏影</font><span><font size="2" color="#FF00FF">（梅影）</font></span></font></font></p>
<ul>
&nbsp;&nbsp;&nbsp;&nbsp;黄昏片月。似碎阴满地，还更清绝。枝北枝南，疑有疑无，几度背灯难折。依稀倩女离魂处，缓步出、前村时节。看夜深、竹外横斜，应妒过云明灭。
</font><p></p>
&nbsp;&nbsp;&nbsp;&nbsp;窥镜蛾眉淡抹。为容不在貌，独抱孤洁。莫是花光，描取春痕，不怕丽谯吹彻。还惊海上然犀去，照水底、珊瑚如活。做弄得、酒醒天寒，空对一庭香雪。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（书邓牧心东游诗卷后）</font></span></font></font></p>
<ul>
&nbsp;&nbsp;&nbsp;&nbsp;采芳洲薜荔，流水外、白鸥前。度万壑千岩，晴岚暖翠，心目娟娟。山川。自今自古，怕依然。认得米家船。明月闲延夜语，落花静拥春眠。
</font><p></p>
&nbsp;&nbsp;&nbsp;&nbsp;吟边。象笔蛮笺。清绝处、小留连。正寂寂江潭，树犹如此，那更啼鹃。居廛。闭门隐几，好林泉。都在卧游边。记得当时旧事，误人却是桃源。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（陈文卿酒边偶赋）</font></span></font></font></p>
<ul>
&nbsp;&nbsp;&nbsp;&nbsp;小窗晴碧s帘波。昼影舞飞梭。惜春休问花多少，柳成阴、春已无多。金字初寻小扇，铢衣早试轻罗。
</font><p></p>
&nbsp;&nbsp;&nbsp;&nbsp;园林未肯受清和。人醉牡丹坡。啸歌且尽平生事，问东风、毕竟如何。燕子寻常巷陌，酒边莫唱西河。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（游北山寺别本作雪窦寺访同野翁日东岩）</font></span></font></font></p>
<ul>
&nbsp;&nbsp;&nbsp;&nbsp;云多不记山深浅，人行半天岩壑。旷野飞声，虚空倒影，松挂危峰疑落。流泉喷薄。自窈窕寻源，引瓢孤酌。倦倚高寒，少年游事老方觉。
</font><p></p>
&nbsp;&nbsp;&nbsp;&nbsp;幽寻闲院邃阁。树凉僧坐夏，翻笑行乐。近竹惊秋，穿萝误晚，都把尘缘消却。东林似昨。待学取当年，晋人曾约。童子何知，故山空放鹤。
</font><p></p>
</ul><p></p>
<p align="center"><font face="黑体" size="3" color="#000080">还京乐</font><span><font size="2" color="#FF00FF">（送陈行之归吴）</font></span></font></font></p>
<ul>
&nbsp;&nbsp;&nbsp;&nbsp;醉吟处。多是琴尊，竟日松下语。有笔床茶灶，瘦筇相引，逢花须住。正翠阴迷路。年光荏苒成孤旅。等趁燕樯，休忘了、玄都前度。
</font><p></p>
&nbsp;&nbsp;&nbsp;&nbsp;渐烟波远，怕五湖凄冷，佳人袖薄，修竹依依日暮。知他甚处重逢，便匆匆、背潮归去。莫因循、误了幽期，应孤旧雨。伫立山风晚，月明摇碎江树。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（章静山别业会饮）</font></span></font></font></p>
<ul>
&nbsp;&nbsp;&nbsp;&nbsp;一窗烟雨不除草。移家静藏深窈。东晋图书，南山杞菊，谁识幽居怀抱。疏阴未扫。叹乔木犹存，易分残照。慷慨悲歌，故人多向近来老。
</font><p></p>
&nbsp;&nbsp;&nbsp;&nbsp;相逢何事欠早。爱吟心共苦，此意难表。野水无鸥，闲门断柳，不满清风一笑。荷衣制了。待寻壑经丘，溯云孤啸。学取渊明，抱琴归去好。
</font><p></p>
</ul><p></p>
<p align="center"><font face="黑体" size="3" color="#000080">梅子黄时雨</font><span><font size="2" color="#FF00FF">（病后别罗江诸友）</font></span></font></font></p>
<ul>
&nbsp;&nbsp;&nbsp;&nbsp;流水孤村，爱尘事顿消，来访深隐。向醉里谁扶，满身花影。鸥鹭相看如瘦，近来不是伤春病。嗟流景。竹外野桥，犹系烟艇。
</font><p></p>
&nbsp;&nbsp;&nbsp;&nbsp;谁引。斜川归兴。便啼鹃纵少，无奈时听。待棹击空明，鱼波千顷。弹到琵琶留不住，最愁人是黄昏近。江风紧。一行柳阴吹暝。
</font><p></p>
</ul><p></p>
<p align="center"><font face="黑体" size="3" color="#000080">西子妆慢</font></font></font></p>
<ul>
&nbsp;&nbsp;&nbsp;&nbsp;寓罗江，与罗景良野游江上。绿阴芳草，景况离离，因填此解。惜旧谱零落，不能倚声而歌也。\\
</font><p></p>
&nbsp;&nbsp;&nbsp;&nbsp;白浪摇天，青阴涨地，一片野怀幽意。杨花点点是春心，替风前、万花吹泪。遥岑寸碧。有谁识、朝来清气。自沈吟、甚流光轻掷，繁华如此。
</font><p></p>
&nbsp;&nbsp;&nbsp;&nbsp;斜阳外。隐约孤村，隔坞闲门闭。渔舟何似莫归来，想桃源、路通人世。危桥静倚。千年事、都消一醉。谩依依，愁落鹃声万里。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（赋渔隐）</font></span></font></font></p>
<ul>
&nbsp;&nbsp;&nbsp;&nbsp;门当竹径，鹭管苔矶，烟波自有闲人。棹入孤村，落照正满寒汀。桃花远迷洞口，想如今、方信无秦。醉梦醒，向沧浪容与，净濯兰缨。
</font><p></p>
&nbsp;&nbsp;&nbsp;&nbsp;G乃一声归去，对笔床茶灶，寄傲幽情。雨笠风蓑，古意谩说玄真。知鱼淡然自乐，钓清名、空在丝纶。笑未已，笑严陵、还笑渭滨。
</font><p></p>
</ul><p></p>
<p align="center"><font face="黑体" size="3" color="#000080">湘月</font></font></font></p>
<ul>
&nbsp;&nbsp;&nbsp;&nbsp;王中仙曳舟溪上。天空水寒，古意萧飒。中仙有词雅丽，平野作晋雪图，亦清逸可观。余述此调，盖白石念奴娇鬲指声也。\\
</font><p></p>
&nbsp;&nbsp;&nbsp;&nbsp;行行且止。把乾坤收入，篷窗深里。星散白鸥三四点，数笔横塘秋意。岸觜冲波，篱根受叶，野径通村市。疏风迎面，湿衣原是空翠。
</font><p></p>
&nbsp;&nbsp;&nbsp;&nbsp;堪叹敲雪门荒，争棋墅冷，苦竹鸣山鬼。纵使如今犹有晋，无复清游如此。落日沙黄，远天云淡，弄影芦花外。几时归去，翦取一半烟水。
</font><p></p>
</ul><p></p>
<p align="center"><font face="黑体" size="3" color="#000080">长亭怨</font><span><font size="2" color="#FF00FF">（为任次山赋驯鹭）</font></span></font></font></p>
<ul>
&nbsp;&nbsp;&nbsp;&nbsp;笑海上、白鸥盟冷。飞过前滩，又顾秋影。似我知鱼，乱蒲流水动清饮。岁华空老，犹一缕、柔丝恋顶。慵忆鸳行，想应是、朝回花径。
</font><p></p>
&nbsp;&nbsp;&nbsp;&nbsp;人静。怅离群日暮，都把野情消尽。山中旧隐。料独树、尚悬苍暝。引残梦、直上青天，又何处、溪风吹醒。定莫负、归舟同载，烟波千顷。
</font><p></p>
</ul><p></p>
<p align="center"><font face="黑体" size="3" color="#000080">徵招</font><span><font size="2" color="#FF00FF">（听袁伯长琴）</font></span></font></font></p>
<ul>
&nbsp;&nbsp;&nbsp;&nbsp;秋风吹碎江南树，石床自听流水。别鹤不归来，引悲风千里。余音犹在耳。有谁识、醉翁深意。去国情怀，草枯沙远，尚鸣山鬼。
</font><p></p>
&nbsp;&nbsp;&nbsp;&nbsp;客里。可消忧，人间世、寥寥几年无此。杏老古坛荒，把凄凉空指。心尘聊更洗。傍何处、竹边松底。共良夜，白月纷纷，领一天清气。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font><span><font size="2" color="#FF00FF">（席上听琵琶有感）</font></span></font></font></p>
<ul>
&nbsp;&nbsp;&nbsp;&nbsp;云隐山晖，树分溪影，未放妆台帘卷。篝密笼香，镜圆窥粉，花深自然寒浅。正人在、银屏底，琵琶半遮面。
</font><p></p>
&nbsp;&nbsp;&nbsp;&nbsp;语声软。且休弹、玉关愁怨。怕唤起西湖，那时春感。杨柳古湾头，记小怜、隔水曾见。听到无声，谩赢得、情绪难翦。把一襟心事，散入落梅千点。
</font><p></p>
</ul><p></p>
<p align="center"><font face="黑体" size="3" color="#000080">渡江云</font><span><font size="2" color="#FF00FF">（怀归）</font></span></font></font></p>
<ul>
&nbsp;&nbsp;&nbsp;&nbsp;江山居未定，貂裘已敝，空自带愁归。乱花流水外，访里寻邻，都是可怜时。桥边燕子，似软语、斜日江蓠。休问我、如今心事，错认镜中谁。
</font><p></p>
&nbsp;&nbsp;&nbsp;&nbsp;还思。新烟惊换，旧雨难招，做不成春意。浑未省、谁家芳草，犹梦吟诗。一株古柳观鱼港，傍清深、足可幽栖。闲趣好，白鸥尚识天随。
</font><p></p>
</ul><p></p>
<p align="center"><font face="黑体" size="3" color="#000080">斗婵娟</font><span><font size="2" color="#FF00FF">（春感）</font></span></font></font></p>
<ul>
&nbsp;&nbsp;&nbsp;&nbsp;旧家池沼。寻芳处、从教飞燕频绕。一湾柳护水房春，看镜鸾窥晓。晕宿酒、双蛾淡扫。罗襦飘带腰围小。尽醉方归去，又暗约明朝斗草。谁解先到。
</font><p></p>
&nbsp;&nbsp;&nbsp;&nbsp;心绪乱若晴丝，那回游处，坠红争恋残照。近来心事渐无多，尚被莺声恼。便白发、如今纵少。情怀不似前时好。谩伫立、东风外，愁极还醒，背花一笑。
</font><p></p>
</ul><p></p>
<p align="center"><font face="黑体" size="3" color="#000080">暗香</font></font></font></p>
<ul>
&nbsp;&nbsp;&nbsp;&nbsp;商隐。\\
</font><p></p>
&nbsp;&nbsp;&nbsp;&nbsp;羽音辽邈。怪四檐昼悄，近来无鹊。木叶吹寒，极目凝思倚江阁。不信相如便老，犹未减、当时游乐。但趁他、斗草筹花，终是带离索。
</font><p></p>
&nbsp;&nbsp;&nbsp;&nbsp;忆昨。更情恶。谩认著梅花，是君还错。石床冷落。闲扫松阴与谁酌。一自飘零去远，几误了、灯前深约。纵到此、归未得，几曾忘却。
</font><p></p>
</ul><p></p>
<p align="center"><font face="黑体" size="3" color="#000080">玉漏迟</font><span><font size="2" color="#FF00FF">（登无尽上人山楼）</font></span></font></font></p>
<ul>
&nbsp;&nbsp;&nbsp;&nbsp;竹多尘自扫。幽通径曲，禅房深窈。空翠吹衣，坐对闲云舒啸。寒木犹悬故叶，又过了、一番残照。经院悄。诗梦正迷，独怜衰草。
</font><p></p>
&nbsp;&nbsp;&nbsp;&nbsp;幽趣尽属闲僧，浑未识人间，落花啼鸟。呼酒凭高，莫问四愁三笑。可惜秦山晋水，甚却向、此时登眺。清趣少。那更好游人老。
</font><p></p>
</ul><p></p>
<p align="center"><font face="黑体" size="3" color="#000080">长亭怨</font></font></font></p>
<ul>
&nbsp;&nbsp;&nbsp;&nbsp;之北，遂作此曲\\
</font><p></p>
&nbsp;&nbsp;&nbsp;&nbsp;记横笛、玉关高处。万里沙寒，雪深无路。破却貂裘，远游归后与谁谱。故人何许。浑忘了、江南旧雨。不拟重逢，应笑我、飘零如羽。
</font><p></p>
&nbsp;&nbsp;&nbsp;&nbsp;同去。钓珊瑚海树。底事又成行旅。烟篷断浦。更几点、恋人飞絮。如今又、京洛寻春，定应被、薇花留住。且莫把孤愁，说与当时歌舞。
</font><p></p>
</ul><p></p>
<p align="center"><font face="黑体" size="3" color="#000080">西河</font><span><font size="2" color="#FF00FF">（依绿庄赏荷，分净字韵别本依上有史元叟三字）</font></span></font></font></p>
<ul>
&nbsp;&nbsp;&nbsp;&nbsp;花最盛。西湖曾泛烟艇。闹红深处小秦筝，断桥夜饮。鸳鸯水宿不知寒，如今翻被惊醒。
</font><p></p>
&nbsp;&nbsp;&nbsp;&nbsp;那时事、都倦省。阑干来此闲凭。是谁分得半机云，恍疑昼锦。想当飞燕皱裙时，舞盘微堕珠粉。
</font><p></p>
&nbsp;&nbsp;&nbsp;&nbsp;软波不翦素练净。碧盈盈、移下秋影。醉里玉书难认。且脱巾露发，飘然乘兴。一叶浮香天风冷。
</font><p></p>
</ul><p></p>
<p align="center"><font face="黑体" size="3" color="#000080">玲珑四犯</font><span><font size="2" color="#FF00FF">（杭友促归，调此寄意）</font></span></font></font></p>
<ul>
&nbsp;&nbsp;&nbsp;&nbsp;流水人家，乍过了斜阳，一片苍树。怕听秋声，却是旧愁来处。因甚尚客殊乡，自笑我、被谁留住。问种桃、莫是前度。不拟桃花轻误。
</font><p></p>
&nbsp;&nbsp;&nbsp;&nbsp;少年未识相思苦。最难禁、此时情绪。行云暗与风流散，方信别泪如雨。何况夜鹤帐空，怎奈向、如今归去。更可怜，闲里白了头，还知否。
</font><p></p>
</ul><p></p>
<p align="center"><font face="黑体" size="3" color="#000080">凄凉犯</font><span><font size="2" color="#FF00FF">（过邻家见故园有感）</font></span></font></font></p>
<ul>
&nbsp;&nbsp;&nbsp;&nbsp;西风暗翦荷衣碎，柔丝不解重缉。荒烟断浦，晴晖历乱，半江摇碧。悠悠望极。忍独听、秋声渐急。更怜他、萧条柳发，相与动秋色。
</font><p></p>
&nbsp;&nbsp;&nbsp;&nbsp;老态今如此，犹自留连，醉筇游屐。不堪瘦影，渺天涯、尽成行客。因甚忘归，谩吹裂、山阳夜笛。梦三十六陂流水去未得。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（别四明诸友归杭）</font></span></font></font></p>
<ul>
&nbsp;&nbsp;&nbsp;&nbsp;山风古道，海国轻车，相逢只在东瀛。淡薄秋光，恰似此日游情。休嗟鬓丝断雪，喜闲身、重渡西泠。又溯远，趁回潮拍岸，断浦扬z。
</font><p></p>
&nbsp;&nbsp;&nbsp;&nbsp;莫向长亭折柳，正纷纷落叶，同是飘零。旧隐新招，知住第几层云。疏篱尚存晋菊，想依然、认得渊明。待去也，最愁人、犹恋故人。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font></font></font></p>
<ul>
&nbsp;&nbsp;&nbsp;&nbsp;二三友行歌云舞绣中，亦清时之可乐，以词写之。\\
</font><p></p>
&nbsp;&nbsp;&nbsp;&nbsp;舟舣鸥波，访邻寻里愁都散。老来犹似柳风流，先露看花眼。闲把花枝试拣。笑盈盈，和香待翦。也应回首，紫曲门荒，当年游惯。
</font><p></p>
&nbsp;&nbsp;&nbsp;&nbsp;箫鼓黄昏，动人心处情无限。锦街不甚月明多，早已骄尘满。才过风柔夜暖。渐迤逦、芳程递趱。向西湖去，那里人家，依然莺燕。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（过故园有感）</font></span></font></font></p>
<ul>
&nbsp;&nbsp;&nbsp;&nbsp;记凝妆倚扇，笑眼窥帘，曾款芳尊。步呀恢径，引生香不断，流水中分。忘了牡丹名字，和露拨花根。甚杜牧重来，买栽无地，都是消魂。
</font><p></p>
&nbsp;&nbsp;&nbsp;&nbsp;空存。断肠草，伴几折眉痕，几点啼痕。镜里芙蓉老，问如今何处，绾绿梳云。怕有旧时归燕，犹自识黄昏。待说与羁愁，遥知路隔杨柳门。
</font><p></p>
</ul><p></p>
<p align="center"><font face="黑体" size="3" color="#000080">春从天上来</font><span><font size="2" color="#FF00FF">（己亥春，复回西湖，饮静传董高士楼，作此解以写我忧。）</font></span></font></font></p>
<ul>
&nbsp;&nbsp;&nbsp;&nbsp;海上回槎。认旧时鸥鹭，犹恋蒹葭。影散香消，水流云在，疏树十里寒沙。难问钱塘苏小，都不见、擘竹分茶。更堪嗟。似荻花江上，谁弄琵琶。
</font><p></p>
&nbsp;&nbsp;&nbsp;&nbsp;烟霞。自延晚照，尽换了西林，窈窕纹纱。蝴蝶飞来，不知是梦，犹疑春在邻家。一掬幽怀难写，春何处、春已天涯。减繁华。是山中杜宇，不是杨花。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（赋众芳所在）</font></span></font></font></p>
<ul>
&nbsp;&nbsp;&nbsp;&nbsp;看涓涓、两水自东西，中有百花庄。步交枝径里，帘分昼影，窗聚春香。依约谁教鹦鹉，列屋带垂杨。方喜闲居好，翻为诗忙。
</font><p></p>
&nbsp;&nbsp;&nbsp;&nbsp;多少周情柳思，向一丘一壑，留恋年光。又何心逐鹿，蕉梦正钱塘。且休将扇尘轻障，万山深、不是旧河阳。无人识，牡丹开处，重见韩湘。
</font><p></p>
</ul><p></p>
<p align="center"><font face="黑体" size="3" color="#000080">庆清朝</font></font></font></p>
<ul>
&nbsp;&nbsp;&nbsp;&nbsp;竹，散怀吟眺，一任所适。太白去后三百年，无此乐也。\\
</font><p></p>
&nbsp;&nbsp;&nbsp;&nbsp;浅草犹霜。融泥未燕，晴梢润叶初干。闲扶短策，邻家小聚清欢。错认篱根是雪，梅花过了一番寒。风还峭，较迟芳信，恰是春残。
</font><p></p>
&nbsp;&nbsp;&nbsp;&nbsp;此境此时此意，待移琴独去，石冷慵弹。飘飘爽气，飞鸟相与俱还。醉里不知何处，好诗尽在夕阳山。山深杳，更无人到，流水花间。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（梨花）</font></span></font></font></p>
<ul>
&nbsp;&nbsp;&nbsp;&nbsp;绿房几夜迎清晓，光摇动、素月溶溶如水。惆怅一株寒，记东阑闲倚。近日花边无旧雨，便寂寞、何曾吹泪。烛外。谩羞得红妆，而今犹睡。
</font><p></p>
&nbsp;&nbsp;&nbsp;&nbsp;琪树皎立风前，万尘空、独挹飘然清气。雅淡不成娇，拥玲珑春意。落寞云深诗梦浅，但一似、唐昌宫里。元是。是分明错认，当时玉蕊。
</font><p></p>
</ul><p></p>
<p align="center"><font face="黑体" size="3" color="#000080">探春慢</font><span><font size="2" color="#FF00FF">（雪霁）</font></span></font></font></p>
<ul>
&nbsp;&nbsp;&nbsp;&nbsp;银浦流云，绿房迎晓，一抹墙腰月淡。暖玉生烟，悬冰解冻，碎滴瑶阶如霰。才放些晴意，早瘦了、梅花一半。也知不做花看，东风何事吹散。
</font><p></p>
&nbsp;&nbsp;&nbsp;&nbsp;摇落似成秋苑。甚酿得春来，怕教春见。野渡舟回，前村门掩，应是不胜清怨。次第寻芳去，灞桥外、蕙香波暖。犹妒檐声，看灯人在深院。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（春游）</font></span></font></font></p>
<ul>
&nbsp;&nbsp;&nbsp;&nbsp;一春不是不寻春。终是不忄欠人。好怀渐向中年减，对歌钟、浑没心情。短帽怕粘飞絮，轻衫厌扑游尘。
</font><p></p>
&nbsp;&nbsp;&nbsp;&nbsp;暖香十里软莺声。小舫绿杨阴。梦随蝴蝶飘零后，尚依依、花月关心。惆怅一株梨雪，明年甚处清明。
</font><p></p>
</ul><p></p>
<p align="center"><font face="黑体" size="3" color="#000080">渡江云</font><span><font size="2" color="#FF00FF">（次赵元父韵）</font></span></font></font></p>
<ul>
&nbsp;&nbsp;&nbsp;&nbsp;锦香缭绕地，深灯挂壁，帘影浪花斜。酒船归去后，转首河桥，那处认纹纱。重盟镜约，还记得、前度秦嘉。惟只有、叶题堪寄，流不到天涯。
</font><p></p>
&nbsp;&nbsp;&nbsp;&nbsp;惊嗟。十年心事，几曲阑干，想萧娘声价。闲过了、黄昏时候，疏柳啼鸦。浦潮夜涌平沙白，问断鸿、知落谁家。书又远，空江片月芦花。
</font><p></p>
</ul><p></p>
<p align="center"><font face="黑体" size="3" color="#000080">探芳信</font><span><font size="2" color="#FF00FF">（西湖春感寄草窗。别本作次周草窗韵）</font></span></font></font></p>
<ul>
&nbsp;&nbsp;&nbsp;&nbsp;坐清昼。正冶思萦花，余酲倦酒。甚采芳人老，芳心尚如旧。消魂忍说铜驼事，不是因春瘦。向西园，竹扫颓垣，蔓萝荒L。
</font><p></p>
&nbsp;&nbsp;&nbsp;&nbsp;风雨夜来骤。叹歌冷莺帘，恨凝蛾岫。愁到今年，多似去年否。旧情懒听山阳笛，目极空搔首。我何堪，老却江潭汉柳。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（题吴梦窗遗笔・别本作题梦窗自度曲霜花腴卷后）</font></span></font></font></p>
<ul>
&nbsp;&nbsp;&nbsp;&nbsp;烟堤小舫，雨屋深灯，春衫惯染京尘。舞柳歌桃，心事暗恼东邻。浑疑夜窗梦蝶，到如今、犹宿花阴。待唤起，甚江蓠摇落，化作秋声。
</font><p></p>
&nbsp;&nbsp;&nbsp;&nbsp;回首曲终人远，黯消魂、忍看朵朵芳云。润墨空题，惆怅醉魄难醒。独怜水楼赋笔，有斜阳、还怕登临。愁未了，听残莺、啼过柳阴。
</font><p></p>
</ul><p></p>
<p align="center"><font face="黑体" size="3" color="#000080">征招</font><span><font size="2" color="#FF00FF">（答仇山村见寄）</font></span></font></font></p>
<ul>
&nbsp;&nbsp;&nbsp;&nbsp;可怜张绪门前柳，相看顿非年少。三径已荒凉，更如今怀抱。薄游浑是感，满烟水、东风残照。古调谁弹，古音谁赏，岁华空老。
</font><p></p>
&nbsp;&nbsp;&nbsp;&nbsp;京洛染缁尘，悠然意，独对南山一笑。只在此山中，甚相逢不早。瘦吟心共苦，知几度、翦灯窗小。何时更、听雨巴山，赋草池春晓。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（饯草窗归）</font></span></font></font></p>
<ul>
&nbsp;&nbsp;&nbsp;&nbsp;记天风、飞佩紫霞边，顾曲万花深。甚相如情倦，少陵愁老，还叹飘零。短梦恍然今昔，故国十年心。回首三三径，松竹成阴。
</font><p></p>
&nbsp;&nbsp;&nbsp;&nbsp;不恨片篷南浦，恨翦灯听雨，谁伴孤吟。料瘦筇归后，闲锁北山云。是几番、柳边行色，是几番、同醉古园林。烟波远，笔床茶灶，何处逢君。
</font><p></p>
</ul><p></p>
<p align="center"><font face="黑体" size="3" color="#000080">一萼红</font><span><font size="2" color="#FF00FF">（弁阳翁新居，堂名志雅，词名萍洲渔笛谱）</font></span></font></font></p>
<ul>
&nbsp;&nbsp;&nbsp;&nbsp;制荷衣。傍山窗卜隐，雅志可闲时。款竹门深，移花槛小，动人芳意菲菲。怕冷落、萍洲夜月，想时将、渔笛静中吹。尘外柴桑，灯前儿女，笑语忘归。
</font><p></p>
&nbsp;&nbsp;&nbsp;&nbsp;分得烟霞数亩，乍扫苔寻径，拨叶通池。放鹤幽情，吟莺欢事，老去却愿春迟。爱吾庐、琴书自乐，好襟怀、初不要人知。长日一帘芳草，一卷新诗。
</font><p></p>
</ul><p></p>
<p align="center"><font face="黑体" size="3" color="#000080">高阳台</font></font></font></p>
<ul>
&nbsp;&nbsp;&nbsp;&nbsp;榛中，故未有亦犹今之视昔之感，复叹葛岭贾相之故庐也。\\
</font><p></p>
&nbsp;&nbsp;&nbsp;&nbsp;古木迷鸦，虚堂起燕，欢游转眼惊心。南圃东窗，酸风扫尽芳尘。鬓貂飞入平原草，最可怜、浑是秋阴。夜沈沈。不信归魂，不到花深。
</font><p></p>
&nbsp;&nbsp;&nbsp;&nbsp;吹箫踏叶幽寻去，任船依断石，袖里寒云。老桂悬香，珊瑚碎击无声。故园已是愁如许，抚残碑、却又伤今。更关情。秋水人家，斜照西泠。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（送周方山游吴）</font></span></font></font></p>
<ul>
&nbsp;&nbsp;&nbsp;&nbsp;朗吟未了西湖酒，惊心又歌南浦。折柳官桥，呼船野渡，还听垂虹风雨。漂流最苦。况如此江山，此时情绪。怕有鸱夷，笑人何事载诗去。
</font><p></p>
&nbsp;&nbsp;&nbsp;&nbsp;荒台只今在否。登临休望远，都是愁处。暗草埋沙，明波洗月，谁念天涯羁旅。荷阴未暑。快料理归程，再盟鸥鹭。只恐空山，近来无杜宇。
</font><p></p>
</ul><p></p>
<p align="center"><font face="黑体" size="3" color="#000080">桂枝香</font><span><font size="2" color="#FF00FF">（送宾月叶公东归）</font></span></font></font></p>
<ul>
&nbsp;&nbsp;&nbsp;&nbsp;晴江迥阔。又客里天涯，还叹轻别。万里潮生一棹，柳丝犹结。荷衣好向山中补，共飘零、几年霜雪。赋归何晚，依依径菊，弄香时节。
</font><p></p>
&nbsp;&nbsp;&nbsp;&nbsp;料此去、清游未歇。引一片秋声，都付吟箧。落叶长安，古意对人休说。相思只在相留处，有孤芳、可怜空折。旧怀难写，山阳怨笛，夜凉吹月。
</font><p></p>
</ul><p></p>
<p align="center"><font face="黑体" size="3" color="#000080">庆春宫</font><span><font size="2" color="#FF00FF">（金粟洞天）</font></span></font></font></p>
<ul>
&nbsp;&nbsp;&nbsp;&nbsp;蟾窟研霜，蜂房点蜡，一枝曾伴凉宵。清气初生，丹心未折，浓艳到此都消。避风归去，贮金屋、妆成汉娇。粟肌微润，和露吹香，直与秋高。
</font><p></p>
&nbsp;&nbsp;&nbsp;&nbsp;小山旧隐重招。记得相逢，古道迢遥。把酒长歌，插花短舞，谁在水国吹箫。余音何处，看万里、星河动摇。广庭人散，月淡天心，鹤下银桥。
</font><p></p>
</ul><p></p>
<p align="center"><font face="黑体" size="3" color="#000080">长亭怨</font><span><font size="2" color="#FF00FF">（旧居有感）</font></span></font></font></p>
<ul>
&nbsp;&nbsp;&nbsp;&nbsp;望花外、小桥流水，门巷郑玉箫声绝。鹤去台空，佩环何处弄明月。十年前事，愁千折、心情顿别。露粉风香谁为主，都成消歇。
</font><p></p>
&nbsp;&nbsp;&nbsp;&nbsp;凄咽。晓窗分袂处，同把带鸳亲结。江空岁晚，便忘了、尊前曾说。恨西风不庇寒蝉，便扫尽、一林残叶。谢杨柳多情，还有绿阴时节。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（寄李筠房）</font></span></font></font></p>
<ul>
&nbsp;&nbsp;&nbsp;&nbsp;望涓涓、一水隐芙蓉，几被暮云遮。正凭高送目，西风断雁，残月平沙。未觉丹枫尽老，摇落已堪嗟。无避秋声处，愁满天涯。
</font><p></p>
&nbsp;&nbsp;&nbsp;&nbsp;一自盟鸥别后，甚酒瓢诗锦，轻误年华。料荷衣初暖，不忍负烟霞。记前度翦灯一笑，再相逢、知在那人家。空山远，白云休赠，只赠梅花。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（赵文升索赋散乐妓桂卿）</font></span></font></font></p>
<ul>
&nbsp;&nbsp;&nbsp;&nbsp;隔花窥半面，带天香、吹动一天秋。叹行云流水，寒枝夜鹊，杨柳湾头。浪打石城风急，难系莫愁舟。未了笙歌梦，倚棹西州。
</font><p></p>
&nbsp;&nbsp;&nbsp;&nbsp;重省寻春乐事，奈如今老去，鬓改花羞。指斜阳巷陌，都是旧曾游。凭寄与、采芳俦侣，且不须、容易说风流。争得似、桃根桃叶，明月妆楼。
</font><p></p>
</ul><p></p>
<p align="center"><font face="黑体" size="3" color="#000080">疏影</font><span><font size="2" color="#FF00FF">（题宾月图）</font></span></font></font></p>
<ul>
&nbsp;&nbsp;&nbsp;&nbsp;雪空四野，照归心万里，千峰独立。身与天游，一洗襟怀，海镜倒涌秋白。相逢懒问盈亏事，但脉脉、此情无极。是几番、飞盖追随，桂底露衣香湿。
</font><p></p>
&nbsp;&nbsp;&nbsp;&nbsp;闲款楼台夜色。料水光未许，人世先得。影里分明，认得山河，一笑乱山横碧。乾坤许大须容我，浑忘了、醉乡犹客。待倩谁、招下清风，共结岁寒三益。
</font><p></p>
</ul><p></p>
<p align="center"><font face="黑体" size="3" color="#000080">湘月</font><span><font size="2" color="#FF00FF">（赋云溪）</font></span></font></font></p>
<ul>
&nbsp;&nbsp;&nbsp;&nbsp;随风万里。已无心出岫，浮游天地。为问山中何所有，此意不堪持寄。淡薄相依，行藏自适，一片松阴外。石根苍润，飘飘元是清气。
</font><p></p>
&nbsp;&nbsp;&nbsp;&nbsp;长伴暗谷泉生，晴光潋滟，湿影摇花碎。浊浊波涛江汉里，忽见清流如此。枝上瓢空，鸥前沙净，欲洗幽人耳。白苹洲上，浩歌一棹春水。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（近雅轩即事）</font></span></font></font></p>
<ul>
&nbsp;&nbsp;&nbsp;&nbsp;云深别有深庭宇。小帘栊、占取芳菲多处。花暗水房春，润几番酥雨。见说苏堤晴未稳，便懒趁、踏青人去。休去。且料理琴书，夷犹今古。
</font><p></p>
&nbsp;&nbsp;&nbsp;&nbsp;谁见静里闲心，纵荷衣未葺，雪巢堪赋。醉醒一乾坤，任此情何许。茂树石床同坐久，又却被、清风留住。欲住。奈帘影妆楼，翦灯人语。
</font><p></p>
</ul><p></p>
<p align="center"><font face="黑体" size="3" color="#000080">大圣乐</font><span><font size="2" color="#FF00FF">（华春堂分韵同赵学舟赋）</font></span></font></font></p>
<ul>
&nbsp;&nbsp;&nbsp;&nbsp;隐市山林，傍家池馆，顿成佳趣。是几番临水看云，就树揽香，诗满阑干横处。翠径小车行花影，听一片春声人笑语。深庭宇。对清昼渐长，闲教鹦鹉。
</font><p></p>
&nbsp;&nbsp;&nbsp;&nbsp;芳情缓寻细数。爱碧草平烟红自雨。任燕来莺去，香凝翠暖，歌酒清时钟鼓。二十四帘冰壶里，有谁在箫台犹醉舞。吹笙侣。倚高寒、半天风露。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（赵文升席上代去姬写怀）</font></span></font></font></p>
<ul>
&nbsp;&nbsp;&nbsp;&nbsp;楚云分断雨。问那回、因甚琴心先许。匆匆话离绪。正花房蜂闹，著春无处。残歌剩舞。尚隐约、当时院宇。黯消凝、铜雀深深，忍把小乔轻误。
</font><p></p>
&nbsp;&nbsp;&nbsp;&nbsp;休赋。玉尊别后，老叶沈沟，暗珠还浦。欢游再数。能几日、采芳去。最无端做了，霎时娇梦，不道风流恁苦。把余情、付与秋蛩，夜长自语。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（重过西湖书所见）</font></span></font></font></p>
<ul>
&nbsp;&nbsp;&nbsp;&nbsp;水西船，山北酒，多为买春去。事与云消，飞过旧时雨。谩留一掬相思，待题红叶，奈红叶、更无题处。
</font><p></p>
&nbsp;&nbsp;&nbsp;&nbsp;正延伫。乱花浑不知名，娇小未成语。短棹轻装，逢迎段桥路。那知杨柳风流，柳犹如此，更休道、少年张绪。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font><span><font size="2" color="#FF00FF">（代题武桂卿扇）</font></span></font></font></p>
<ul>
&nbsp;&nbsp;&nbsp;&nbsp;一枝凉玉欹路尘。下瑶台、疑是梦云。怕趁取、西风去，被何人、拈住皱裙。
</font><p></p>
&nbsp;&nbsp;&nbsp;&nbsp;温柔只在秋波里，这些儿、真个动心。再同饮、花前酒，莫都忘、今夜夜深。
</font><p></p>
</ul><p></p>
<p align="center"><font face="黑体" size="3" color="#000080">甘州</font></font></font></p>
<ul>
&nbsp;&nbsp;&nbsp;&nbsp;观此曲，又当何如耶。\\
</font><p></p>
&nbsp;&nbsp;&nbsp;&nbsp;记当年、紫曲戏分花，帘影最深深。听惺忪语笑，香寻古字，谱掐新声。散尽黄金歌舞，那处著春情。梦醒方知梦，梦岂无恁。
</font><p></p>
&nbsp;&nbsp;&nbsp;&nbsp;几点别余清泪，尽化作妆楼，断雨残云。指梢头旧恨，豆蔻结愁心。都休问、北来南去，但依依、同是可怜人。还飘泊，何时尊酒，却说如今。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;犀押重帘水院深。柳绵扑帐昼帧Ｃ位毓碌弄春阴。
</font><p></p>
&nbsp;&nbsp;&nbsp;&nbsp;乍减楚衣收带眼，初匀商鼎熨香心。燕归摇动护花铃。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;蕊香不恋琵琶结。舞衣折损藏花蝶。春梦未堪凭。几时春梦真。
</font><p></p>
&nbsp;&nbsp;&nbsp;&nbsp;愁把残更数。泪落灯前雨。歌酒可曾忄欠。情怀似去年。
</font><p></p>
</ul><p></p>
<p align="center"><font face="黑体" size="3" color="#000080">四字令</font></font></font></p>
<ul>
&nbsp;&nbsp;&nbsp;&nbsp;莺吟翠屏。帘吹絮云。东风也怕花_。带飞花赶春。
</font><p></p>
&nbsp;&nbsp;&nbsp;&nbsp;邻娃笑迎。嬉游趁晴。明朝何处相寻。那人家柳阴。
</font><p></p>
</ul><p></p>
<p align="center"><font face="黑体" size="3" color="#000080">声声慢</font></font></font></p>
<ul>
&nbsp;&nbsp;&nbsp;&nbsp;旧游编否\\
</font><p></p>
&nbsp;&nbsp;&nbsp;&nbsp;穿花省路，傍竹寻邻，如何故隐都荒。问取堤边，因甚减却垂杨。消磨纵然未尽，满烟波、添了斜阳。空叹息，又翻成无限，杜老凄凉。
</font><p></p>
&nbsp;&nbsp;&nbsp;&nbsp;一舸清风何处，把秦山晋水，分贮诗囊。发已飘飘，休问岁晚空江。松陵试招旧隐，怕白鸥、犹识清狂。渐溯远，望并州、却是故乡。
</font><p></p>
</ul><p></p>
<p align="center"><font face="黑体" size="3" color="#000080">杏花天</font><span><font size="2" color="#FF00FF">（赋疏杏）</font></span></font></font></p>
<ul>
&nbsp;&nbsp;&nbsp;&nbsp;湘罗几翦粘新巧。似过雨、胭脂全少。不教枝上春痕闹。都被海棠分了。
</font><p></p>
&nbsp;&nbsp;&nbsp;&nbsp;带柳色、愁眉暗恼。谩遥指、孤村自好。深巷明朝休起早。空等卖花人到。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;柳侵阑角。画帘风软红香泊。引人蝴蝶翻轻薄。已自关情，和梦近来恶。
</font><p></p>
&nbsp;&nbsp;&nbsp;&nbsp;眉梢轻把闲愁著。如今愁重眉梢弱。双眉不画愁消却。不道愁痕，来傍眼边觉。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（题戚五云云山图）</font></span></font></font></p>
<ul>
&nbsp;&nbsp;&nbsp;&nbsp;过千岩万壑古蓬莱，招隐竟忘还。想乾坤清气，霏霏冉冉，却在阑干。洞户来时不锁，归水映花关。只可自怡悦，持寄应难。
</font><p></p>
&nbsp;&nbsp;&nbsp;&nbsp;狂客如今何处，甚酒船去后，烟水空寒。正黄尘没马，林下一身闲。几消凝、此图谁画，细看来、元不是终南，无心好、休教出岫，只在深山。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（赋云屋）</font></span></font></font></p>
<ul>
&nbsp;&nbsp;&nbsp;&nbsp;清气飞来望似空。数椽何用草，膝堪容。卷将一片当帘栊。难持赠，只在此山中。
</font><p></p>
&nbsp;&nbsp;&nbsp;&nbsp;鱼影倦随风。无心成雨意，又西东。都缘窗户自玲珑。江枫外，不隔夜深钟。
</font><p></p>
</ul><p></p>
<p align="center"><font face="黑体" size="3" color="#000080">声声慢</font></font></font></p>
<ul>
&nbsp;&nbsp;&nbsp;&nbsp;秋高，光景奇绝，与姜白石垂虹夜游，同一清致也。\\
</font><p></p>
&nbsp;&nbsp;&nbsp;&nbsp;晴光转树，晓气分岚，何人野渡横舟。断柳枯蝉，凉意正满西州。匆匆载花载酒，便无情、也自风流。芳昼短，奈不堪深夜，秉烛来游。
</font><p></p>
&nbsp;&nbsp;&nbsp;&nbsp;谁识山中朝暮，向白云一笑，今古无愁。散发吟商，此兴万里悠悠。清狂未应似我，倚高寒、隔水呼鸥。须待月，许多清、都付与秋。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（为静春赋）</font></span></font></font></p>
<ul>
&nbsp;&nbsp;&nbsp;&nbsp;幽栖身懒动，邃庭悄、日偏长。甚不隐山林，不喧车马，不断生香。澄心淡然止水，笑东风、引得落花忙。慵对鱼翻暗藻，闲留莺管垂杨。
</font><p></p>
&nbsp;&nbsp;&nbsp;&nbsp;徜徉。净几明窗。穿窈窕、染芬芳。看白鹤无声，苍云息影，物外行藏。桃源去尘更远，问当年、何事识渔郎。争似重门昼掩，自看生意池塘。
</font><p></p>
</ul><p></p>
<p align="center"><font face="黑体" size="3" color="#000080">玉蝴蝶</font><span><font size="2" color="#FF00FF">（赋玉绣球花）</font></span></font></font></p>
<ul>
&nbsp;&nbsp;&nbsp;&nbsp;留得一团和气，此花开尽，春已规圆。虚白窗深，恍讶碧落星悬。扬芳丛、低翻雪羽，凝素艳、争簇冰蝉。向西园。几回错认，明月秋千。
</font><p></p>
&nbsp;&nbsp;&nbsp;&nbsp;欲觅生香何处，盈盈一水，空对娟娟。待折归来，倩谁偷解玉连环。试结取、鸳鸯锦带，好移傍、鹦鹉珠帘。晚阶前。落梅无数，因甚啼鹃。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（寿邵素心席间赋）</font></span></font></font></p>
<ul>
&nbsp;&nbsp;&nbsp;&nbsp;一片赤城霞。无心恋海涯。远飞来、乔木人家。且向琴书深处隐，终胜似、听琵琶。
</font><p></p>
&nbsp;&nbsp;&nbsp;&nbsp;休近七香车。年华已破瓜。怕依然、刘阮桃花。欲问长生何处好，金鼎内、转丹砂。
</font><p></p>
</ul><p></p>
<p align="center"><font face="黑体" size="3" color="#000080">国香</font><span><font size="2" color="#FF00FF">（赋兰）</font></span></font></font></p>
<ul>
&nbsp;&nbsp;&nbsp;&nbsp;空谷幽人。曳冰簪雾带，古色生春。结根未同萧艾，独抱孤贞。自分生涯淡薄，隐蓬蒿、甘老山林。风烟伴憔悴，冷落吴宫，草暗花深。
</font><p></p>
&nbsp;&nbsp;&nbsp;&nbsp;霁痕消蕙雪，向崖阴饮露，应是知心。所思何处，愁满楚水湘云。肯信遗芳千古，尚依依、泽畔行吟。香痕已成梦，短操谁弹，月冷瑶琴。
</font><p></p>
</ul><p></p>
<p align="center"><font face="黑体" size="3" color="#000080">探春慢</font></font></font></p>
<ul>
&nbsp;&nbsp;&nbsp;&nbsp;寄戚五云。书之，几脱腕也\\
</font><p></p>
&nbsp;&nbsp;&nbsp;&nbsp;列屋烘炉，深门响竹，催残客里时序。投老情怀，薄游滋味，消得几多凄楚。听雁听风雨，更听过、数声柔橹。暗将一点心，试托醉乡分付。
</font><p></p>
&nbsp;&nbsp;&nbsp;&nbsp;借问西楼在否。休忘了盈盈，端正窥户。铁马春冰，柳蛾晴雪，次第满城箫鼓。闲见谁家月，浑不记、旧游何处。伴我微吟，恰有梅花一树。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（答邵素心）</font></span></font></font></p>
<ul>
&nbsp;&nbsp;&nbsp;&nbsp;隔水呼舟，采香何处追游好。一年春事二分花，犹有花多少。
</font><p></p>
&nbsp;&nbsp;&nbsp;&nbsp;容易繁华过了。趁园林、飞红未扫。旧酲新醉，几日不来，绿阴芳草。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（丹谷园）</font></span></font></font></p>
<ul>
&nbsp;&nbsp;&nbsp;&nbsp;万花深处隐，安一点、世尘无。步翠麓幽寻，白云自在，流水萦纡。携歌缓游细赏，倩何人、重写辋川图。迟日香生草木，淡风声和琴书。
</font><p></p>
&nbsp;&nbsp;&nbsp;&nbsp;安居。歌引巾车。童放鹤、我知鱼。看静里闲中，醒来醉后，乐意偏殊。桃源带春去远，有园林、如此更何如。回首丹光满谷，恍然却是蓬壶。
</font><p></p>
</ul><p></p>
<p align="center"><font face="黑体" size="3" color="#000080">意难忘</font></font></font></p>
<ul>
&nbsp;&nbsp;&nbsp;&nbsp;辄爱叹不能已，因赋此以赠。余谓有善歌而无善听，虽抑扬高下，声字相宣，倾耳者指不多屈。曾不若春蚓秋蛩，争声响于月篱烟砌间，绝无仅有。余深感于斯，为之赏音，岂亦善听者耶。\\
</font><p></p>
&nbsp;&nbsp;&nbsp;&nbsp;风月吴娃。柳阴中认得，第二香车。春深妆减艳，波转影流花。莺语滑，透纹纱。有低唱人夸。怕误却，周郎醉眼，倚扇佯遮。
</font><p></p>
&nbsp;&nbsp;&nbsp;&nbsp;底须拍碎红牙。听曲终奏雅，可是堪嗟。无人知此意，明月又谁家。尘滚滚，老年华。付情在琵琶。更叹我，黄芦苦竹，万里天涯。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（养拙园夜饮）</font></span></font></font></p>
<ul>
&nbsp;&nbsp;&nbsp;&nbsp;瘦筇访隐，正繁阴闲锁，一壶幽绿。乔木苍寒图画古，窈窕行人韦曲。鹤响天高，水流花净，笑语通华屋。虚堂松外，夜深凉气吹烛。
</font><p></p>
&nbsp;&nbsp;&nbsp;&nbsp;乐事杨柳楼心，瑶台月下，有生香堪掬。谁理商声帘外悄，萧瑟悬鸣玉。一笑难逢，四愁休赋，任我云边宿。倚兰歌罢，露萤飞上秋竹。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（赋秀野园清晖堂・别本作为陆义斋赋清晖山堂）</font></span></font></font></p>
<ul>
&nbsp;&nbsp;&nbsp;&nbsp;穿幽透密，傍园林宴乐，清时钟鼓。帘隔波纹分昼影，融得一壶春聚。篆径通花，花多迷径，难省来时路。缓寻深静，野云松下无数。
</font><p></p>
&nbsp;&nbsp;&nbsp;&nbsp;空翠暗湿荷衣，夷犹舒啸，日涉成佳趣。香雪因风晴更落，知是山中何树。响石横琴，悬崖拥槛，待月慵归去。忽来诗思，水田飞下白鹭。
</font><p></p>
</ul><p></p>
<p align="center"><font face="黑体" size="3" color="#000080">清波引</font><span><font size="2" color="#FF00FF">（横舟・是时以湖湘廉使归）</font></span></font></font></p>
<ul>
&nbsp;&nbsp;&nbsp;&nbsp;江涛如许。更一夜听风听雨。短篷容与。盘礴那堪数。弭节澄江树。不为莼鲈归去。怕教冷落芦花，谁招得旧鸥鹭。
</font><p></p>
&nbsp;&nbsp;&nbsp;&nbsp;寒汀古溆。尽日无人唤渡。此中清楚。寄情在谭F7E6。难觅真闲处。肯被水云留住。冷然棹入川流，去天尺五。
</font><p></p>
</ul><p></p>
<p align="center"><font face="黑体" size="3" color="#000080">暗香</font><span><font size="2" color="#FF00FF">（送杜景斋归永嘉）</font></span></font></font></p>
<ul>
&nbsp;&nbsp;&nbsp;&nbsp;猗兰声歇。抱孤琴思远，几番弹彻。洗耳无人，寂寂行歌古时月。一笑东风又急。黯消凝、恨听啼_。想少陵、还叹飘零，遣兴在吟箧。
</font><p></p>
&nbsp;&nbsp;&nbsp;&nbsp;愁绝。更离别。等款语迟留，赋归心切。故园梦接。花影闲门掩春蝶。重访山中旧隐，有羁怀、未须轻说。莫相忘，堤上柳、此时共折。
</font><p></p>
</ul><p></p>
<p align="center"><font face="黑体" size="3" color="#000080">一萼红</font><span><font size="2" color="#FF00FF">（束季博园池，在平江文庙前）</font></span></font></font></p>
<ul>
&nbsp;&nbsp;&nbsp;&nbsp;舣孤篷。正丛篁护碧，流水曲池通。伛偻穿岩，纡盘寻径，忽见倒影凌空。拥一片、花阴无地，细看来、犹带古春风。胜事园林，旧家陶谢，诗酒相逢。
</font><p></p>
&nbsp;&nbsp;&nbsp;&nbsp;眼底烟霞无数，料神仙即我，何处崆峒。清气分来，生香不断，洞户自有云封。认奇字、摩挲峭石，聚万景、只在此山中。人倚虚阑唤鹤，月白千峰。
</font><p></p>
</ul><p></p>
<p align="center"><font face="黑体" size="3" color="#000080">霜叶飞</font><span><font size="2" color="#FF00FF">（悼澄江吴立斋南塘、不碍、云山，皆其亭名）</font></span></font></font></p>
<ul>
&nbsp;&nbsp;&nbsp;&nbsp;故园空杳。霜风劲、南塘吹断瑶草。已无清气碍云山，奈此时怀抱。尚记得、修门赋晓。杜陵花竹归来早。傍雅亭幽榭，惯款语英游，好怀无限欢笑。
</font><p></p>
&nbsp;&nbsp;&nbsp;&nbsp;不见换羽移商，杏梁尘远，可怜都付残照。坐中泣下最谁多，叹赏音人少。怅一夜、梅花顿老。今年因甚无诗到。待唤起清魂□，说与凄凉，定应愁了。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（寄友）</font></span></font></font></p>
<ul>
&nbsp;&nbsp;&nbsp;&nbsp;记琼筵卜夜，锦槛移春，同恼莺娇。暗水流花径，正无风院落，银烛迟销。闹枝浅压髫髻，香脸泛红潮。甚如此游情，还将乐事，轻趁冰消。
</font><p></p>
&nbsp;&nbsp;&nbsp;&nbsp;飘零又成梦，但长歌袅袅，柳色迢迢。一叶江心冷，望美人不见，隔浦难招。认得旧时鸥鹭，重过月明桥。溯万里天风，清声谩忆何处箫。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（舟中有怀澄江陆起潜皆山楼昔游）</font></span></font></font></p>
<ul>
&nbsp;&nbsp;&nbsp;&nbsp;水痕吹杏雨，正人在、隔江船。看燕集春芜，渔栖暗竹，湿影浮烟。余寒尚犹恋柳，怕东风、未肯擘晴绵。愁重迟教醉醒，梦长催得诗圆。
</font><p></p>
&nbsp;&nbsp;&nbsp;&nbsp;楼前。笑语当年。情款密、思留连。记白月依弦，青天堕酒，衮衮山川。垂髫至今在否，倚飞台、谁掷买花钱。不是寻春较晚，都缘听得啼鹃。
</font><p></p>
</ul><p></p>
<p align="center"><font face="黑体" size="3" color="#000080">潇潇雨</font><span><font size="2" color="#FF00FF">（泛江有怀袁通父、唐月心）</font></span></font></font></p>
<ul>
&nbsp;&nbsp;&nbsp;&nbsp;空山弹古瑟，掬长流、洗耳复谁听。倚阑干不语，江潭树老，风挟波鸣。愁里不须啼_，花落石床平。岁月鸥前梦，耿耿离情。
</font><p></p>
&nbsp;&nbsp;&nbsp;&nbsp;记得相逢竹外，看词源倒泻，一雪尘缨。笑匆匆呼酒，飞雨夜舟行。又天涯、零落如此，掩闲门、得似晋人清。相思恨，趁杨花去，错到长亭。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（抵吴，书寄旧友）</font></span></font></font></p>
<ul>
&nbsp;&nbsp;&nbsp;&nbsp;分明柳上春风眼，曾看少年人老。雁拂沙黄，天垂海白，野艇谁家昏晓。惊心梦觉。谩慷慨悲歌，赋归不早。想得相如，此时终是倦游了。
</font><p></p>
&nbsp;&nbsp;&nbsp;&nbsp;经行岁度怨别，酒痕消未尽，空被花恼。茂苑重来，竹溪深隐，还胜飘零多少。羁怀顿扫。尚识得妆楼，那回苏小。寄语盟鸥，问春何处好。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（赵鹤心问余近况，书以寄之）</font></span></font></font></p>
<ul>
&nbsp;&nbsp;&nbsp;&nbsp;目光牛背上，更时把、汉书看。记落叶江城，孤云海树，漂泊忘还。悬知偶然是梦，梦醒来、未必是邯郸。笑指萤灯借暖，愁怜镜雪惊寒。
</font><p></p>
&nbsp;&nbsp;&nbsp;&nbsp;投闲。寄傲怡颜。要一似、白鸥闲。且旋缉荷衣，琴尊客里，岁月人间。菟裘渐营瘦竹，任重门、近水隔花关。数亩清风自足，元来不在深山。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font><span><font size="2" color="#FF00FF">（杭友寄声，以词答意）</font></span></font></font></p>
<ul>
&nbsp;&nbsp;&nbsp;&nbsp;秋水涓涓。人正远、鱼雁待拂吟笺。也知游意，多在第二桥边。花底鸳鸯深处影，柳阴淡隔里湖船。路绵绵。梦吹旧笛，如此山川。
</font><p></p>
&nbsp;&nbsp;&nbsp;&nbsp;平生几两谢屐，任放歌自得，直上风烟。峭壁谁家，长啸竟落松前。十年孤剑万里，又何以、畦分抱瓮泉。山中酒，且醉餐石髓，白眼青天。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寓澄江，喜魏叔皋至）</font></span></font></font></p>
<ul>
&nbsp;&nbsp;&nbsp;&nbsp;想西湖、段桥疏树。梅花多是风雨。如今见说闲云散，烟水少逢鸥鹭。归未许。又款竹谁家，远思愁□庾。重游倦旅。纵认得乡山，长江滚滚，隔浦正延伫。
</font><p></p>
&nbsp;&nbsp;&nbsp;&nbsp;垂杨渡。握手荒城旧侣。不知来自何处。春窗翦韭青灯夜，疑与梦中相语。阑屡拊。甚转眼流光，短发真堪数。从教醉舞。试借地看花，挥毫赋雪，孤艇且休去。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（陆性斋筑葫芦庵，结茅于上，植桃于外，扁曰小蓬壶。）</font></span></font></font></p>
<ul>
&nbsp;&nbsp;&nbsp;&nbsp;海山缥缈。算人间自有，移来蓬岛。一粒粟中生倒景，日月光融丹灶。玉洞分春，雪巢不夜，心寂凝虚照。鹤溪游处，肯将琴剑同调。
</font><p></p>
&nbsp;&nbsp;&nbsp;&nbsp;休问挂树瓢空，窗前清意，赢得不除草。只恐渔郎曾误入，翻被桃花一笑。润色茶经，评量山水，如此闲方好。神仙陆地，长房应未知道。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;裳古曲。仇仁近一诗精妙详尽，余词不能工也。\\
</font><p></p>
&nbsp;&nbsp;&nbsp;&nbsp;危楼古镜影犹寒。倒景忽相看。桃花不识东西晋，想如今、也梦邯郸。缥缈神仙海上，飘零图画人间。
</font><p></p>
&nbsp;&nbsp;&nbsp;&nbsp;宝光丹气共回环。水弱小舟闲。秋风难老三珠树，尚依依、脆管清弹。说与霓裳莫舞，银桥不到深山。
</font><p></p>
</ul><p></p>
<p align="center"><font face="黑体" size="3" color="#000080">数花风</font><span><font size="2" color="#FF00FF">（别义兴诸友）</font></span></font></font></p>
<ul>
&nbsp;&nbsp;&nbsp;&nbsp;好游人老，秋鬓芦花共色。征衣犹恋去年客。古道依然黄叶。谁家萧瑟。自笑我、如何是得。
</font><p></p>
&nbsp;&nbsp;&nbsp;&nbsp;酒楼仍在，流落天涯醉白。孤城寒树美人隔。烟水此程应远，须寻梅驿。又渐数、花风第一。
</font><p></p>
</ul><p></p>
<p align="center"><font face="黑体" size="3" color="#000080">南楼令</font></font></font></p>
<ul>
&nbsp;&nbsp;&nbsp;&nbsp;风雨怯殊乡。梧桐又小窗。甚秋声、今夜偏长。忆著旧时歌舞地，谁得似、牧之狂。
</font><p></p>
&nbsp;&nbsp;&nbsp;&nbsp;茉莉拥钗梁。云窝一枕香。醉瞢腾、多少思量。明月半床人睡觉，听说道、夜深凉。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（送黄一峰游灵隐）</font></span></font></font></p>
<ul>
&nbsp;&nbsp;&nbsp;&nbsp;重整旧渔蓑。江湖风雨多。好襟怀、近日消磨。流水桃花随处有，终不似、隐烟萝。
</font><p></p>
&nbsp;&nbsp;&nbsp;&nbsp;南浦又渔歌。挑云泛远波。想孤山、山下经过。见说梅花都老尽，凭为问、是如何。
</font><p></p>
</ul><p></p>
<p align="center"><font face="黑体" size="3" color="#000080">淡黄柳</font><span><font size="2" color="#FF00FF">（赠苏氏柳儿）</font></span></font></font></p>
<ul>
&nbsp;&nbsp;&nbsp;&nbsp;楚腰一捻。羞翦青丝结。力未胜春娇怯怯。暗托莺声细说。愁蹙眉心斗双叶。
</font><p></p>
&nbsp;&nbsp;&nbsp;&nbsp;正情切。柔枝未堪折。应不解、管离别。奈如今已入东风睫。望断章台，马蹄何处，闲了黄昏淡月。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;候蛩凄断。人语西风岸。月落沙平江似练。望尽芦花无雁。
</font><p></p>
&nbsp;&nbsp;&nbsp;&nbsp;暗教愁损兰成，可怜夜夜关情。只有一枝梧叶，不知多少秋声。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;住，随风好去落谁家。”作忆柳曲\\
</font><p></p>
&nbsp;&nbsp;&nbsp;&nbsp;修眉刷翠春痕聚。难翦愁来处。断丝无力绾韶华。也学落红流水、到天涯。
</font><p></p>
&nbsp;&nbsp;&nbsp;&nbsp;那回错认章台下。却是阳关也。待将新恨趁杨花。不识相思一点、在谁家。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寄车秀卿）</font></span></font></font></p>
<ul>
&nbsp;&nbsp;&nbsp;&nbsp;锁香亭榭。花艳烘春曾卜夜。空想芳游。不到秋凉不信愁。
</font><p></p>
&nbsp;&nbsp;&nbsp;&nbsp;酒迟歌缓。月色平分窗一半。谁伴孤吟。手擘黄花碎却心。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;柳未三眠，风才一讯。催人步汛刁暇丁？稍中酒似当时，如今却是看花病。
</font><p></p>
&nbsp;&nbsp;&nbsp;&nbsp;老愿春迟，愁嫌昼静。秋千院落寒犹剩。卷帘休问海棠开，相传燕子归来近。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（忆春）</font></span></font></font></p>
<ul>
&nbsp;&nbsp;&nbsp;&nbsp;歌扇锦连枝。问著东风已不知。怪底楼前多种柳，相思。那叶浑如旧样眉。
</font><p></p>
&nbsp;&nbsp;&nbsp;&nbsp;醉里眼都迷。遮莫东墙带笑窥。行到寻常游冶处，慵归。只道看花似向时。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（赠杨柔卿）</font></span></font></font></p>
<ul>
&nbsp;&nbsp;&nbsp;&nbsp;颇爱杨琼妆淡注。犹理螺鬟，扰扰松云聚。两翦秋痕流不去。佯羞却把周郎顾。
</font><p></p>
&nbsp;&nbsp;&nbsp;&nbsp;欲诉闲愁无说处。几过莺帘，听得间关语。昨夜月明香暗度。相思忽到梅花树。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（陆子方饮客杏花下）</font></span></font></font></p>
<ul>
&nbsp;&nbsp;&nbsp;&nbsp;仙子锄云亲手种。春闹枝头，消得微霜冻。可是东风吹不动。金铃悬网珊瑚重。
</font><p></p>
&nbsp;&nbsp;&nbsp;&nbsp;社燕盟鸥诗酒共。未足游情，刚把斜阳送。今夜定应归去梦。青苹流水箫声弄。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（赋艾花）</font></span></font></font></p>
<ul>
&nbsp;&nbsp;&nbsp;&nbsp;巧结分枝粘翠艾。翦翦香痕，细把泥金界。小簇葵榴芳锦隘。红妆人见应须爱。
</font><p></p>
&nbsp;&nbsp;&nbsp;&nbsp;午镜将拈开凤盖。倚醉凝娇，欲戴还慵戴。约臂犹余朱索在。梢头添挂朱符袋。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（赠处梅）</font></span></font></font></p>
<ul>
&nbsp;&nbsp;&nbsp;&nbsp;暗香千树。结屋中间住。明月一方流水护。梦入梨云深处。
</font><p></p>
&nbsp;&nbsp;&nbsp;&nbsp;清冰隔断尘埃。无人踏碎苍苔。一似逋仙归后，吟诗不下山来。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（隔窗闻歌）</font></span></font></font></p>
<ul>
&nbsp;&nbsp;&nbsp;&nbsp;闲苑深迷，趁香随粉都行遍。隔窗花气暖扶春，只许莺莺占。烛焰晴烘醉脸。想东邻、偷窥笑眼。欲寻无处，暗掐新声，银屏斜掩。
</font><p></p>
&nbsp;&nbsp;&nbsp;&nbsp;一片云闲，那知顾曲周郎怨。看花犹自未分明，毕竟何时见。已信仙缘较浅。谩凝思、风帘倒卷。出门一笑，月落江横，数峰天远。
</font><p></p>
</ul><p></p>
<p align="center"><font face="黑体" size="3" color="#000080">露华</font><span><font size="2" color="#FF00FF">（碧桃）</font></span></font></font></p>
<ul>
&nbsp;&nbsp;&nbsp;&nbsp;乱红自雨，正翠蹊误晓，玉洞明春。蛾眉淡扫，背风不语盈盈。莫恨小溪流水，引刘郎、不是飞琼。罗扇底，从教净冶，远障歌尘。
</font><p></p>
&nbsp;&nbsp;&nbsp;&nbsp;一掬莹然生意，伴压架酴，相恼芳吟。玄都观里，几回错认梨云。花下可怜仙子，醉东风、犹自吹笙。残照晚，渔翁正迷武陵。
</font><p></p>
</ul><p></p>
<p align="center"><font face="黑体" size="3" color="#000080">解语花</font><span><font size="2" color="#FF00FF">（吴子云家姬，号爱菊，善歌舞，忽有朝云之感，作此以寄。）</font></span></font></font></p>
<ul>
&nbsp;&nbsp;&nbsp;&nbsp;行歌趁月，唤酒延秋，多买莺莺笑。蕊枝娇小。浑无奈、一掬醉乡怀抱。筹花斗草。几曾放、好春闲了。芳意阑，可惜香心，一夜酸风扫。
</font><p></p>
&nbsp;&nbsp;&nbsp;&nbsp;海上仙山缥缈。问玉环何事，苦无分晓。旧愁空杳。蓝桥路、深掩半庭斜照。余情暗恼。都缘是、那时年少。惊梦回、懒说相思，毕竟如今老。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（余老矣，赋此为猿鹤问）</font></span></font></font></p>
<ul>
&nbsp;&nbsp;&nbsp;&nbsp;及春游，卜夜饮，人醉万花醒。转眼年华，白发半垂领。与鸥同一清波，风苹月树，又何事、浮踪不定。
</font><p></p>
&nbsp;&nbsp;&nbsp;&nbsp;静中省。便须门掩柴桑，黄卷伴孤隐。一粟生涯，乐事在瓢饮。爱闲休说山深，有梅花处，更添个、暗香疏影。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font><span><font size="2" color="#FF00FF">（菊日寓义兴，与王觉轩会饮，酒中书送白廷玉）</font></span></font></font></p>
<ul>
&nbsp;&nbsp;&nbsp;&nbsp;楚竹闲挑。千日酒、乐意稍稍渔樵。那回轻散，飞梦便觉迢遥。似隔芙蓉无路到，如何共此可怜宵。旧愁消。故人念我，来问寂寥。
</font><p></p>
&nbsp;&nbsp;&nbsp;&nbsp;登临试开笑口，看垂垂短发，破帽休飘。款语微吟，清气顿扫花妖。明朝柳岸醉醒，又知在烟波第几桥。怀人处，任满身风露，踏月吹箫。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;矣，作平声满江红赠之。\\
</font><p></p>
&nbsp;&nbsp;&nbsp;&nbsp;傅粉何郎，比玉树、琼枝谩夸。看生子、东涂西抹，笑语浮华。蝴蝶一生花里活，似花还却似非花。最可人、娇艳正芳年，如破瓜。
</font><p></p>
&nbsp;&nbsp;&nbsp;&nbsp;离别恨，生叹嗟。欢情事，起喧哗。听歌喉清润，片玉无瑕。洗尽人间笙笛耳，赏音多向五侯家。好思量、都在步莲中，裙翠遮。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（别处梅）</font></span></font></font></p>
<ul>
&nbsp;&nbsp;&nbsp;&nbsp;向天涯、水流云散，依依往事非旧。西湖见说鸥飞去，知有海翁来否。风雨后。甚客里逢春，尚记花间酒。空嗟皓首。对茂苑残红，携歌占地，相趁小垂手。
</font><p></p>
&nbsp;&nbsp;&nbsp;&nbsp;归时候。花径青红尚有。好游何事诗瘦。龟蒙未肯寻幽兴，曾恋志和渔叟。吟啸久。爱如此清奇，岁晚忘年友。呼船渡口。叹西出阳关，故人何处，愁在渭城柳。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（为处梅作）</font></span></font></font></p>
<ul>
&nbsp;&nbsp;&nbsp;&nbsp;风月似孤山。千树斜横水一环。天与清香心独领，怡颜。冰雪中间屋数间。
</font><p></p>
&nbsp;&nbsp;&nbsp;&nbsp;庭户隔尘寰。自有云封底用关。却笑桃源深处隐，跻攀。引得渔翁见不难。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（送韩竹闲归杭，并写未归之意）</font></span></font></font></p>
<ul>
&nbsp;&nbsp;&nbsp;&nbsp;一见又天涯。人生可叹嗟。想难忘、江上琵琶。诗酒一瓢风雨外，都莫问，是谁家。
</font><p></p>
&nbsp;&nbsp;&nbsp;&nbsp;怜我鬓先华。何愁归路赊。向西湖、重隐烟霞。说与山童休放鹤，最零落，是梅花。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（题赵霞谷所藏吴梦窗亲书词卷）</font></span></font></font></p>
<ul>
&nbsp;&nbsp;&nbsp;&nbsp;镂花镌叶。满枝风露和香撷。引将芳思归吟箧。梦与魂同，闲了弄香蝶。
</font><p></p>
&nbsp;&nbsp;&nbsp;&nbsp;小楼帘卷歌声歇。幽篁独处泉呜咽。短笺空在愁难说。霜角寒梅，吹碎半江月。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（客中寄友）</font></span></font></font></p>
<ul>
&nbsp;&nbsp;&nbsp;&nbsp;西秦倦旅。是几年不听，西湖风雨。我托长K垂短发，心事时看天语。吟箧空随，征衣休换，薜荔犹堪补。山能招隐，一瓢闲挂烟树。
</font><p></p>
&nbsp;&nbsp;&nbsp;&nbsp;方叹旧国人稀，花间忽见，倾盖浑如故。客里不须谈世事，野老安知今古。海上盟鸥，门深款竹，风月平分取。陶然一醉，此时愁在何处。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（和韩竹闲韵，赠歌者关关，在两水居）</font></span></font></font></p>
<ul>
&nbsp;&nbsp;&nbsp;&nbsp;鬟丝湿雾，扇锦翻桃，尊前乍识欧苏。赋笔吟笺，光动万颗骊珠。英英岁华未老，怨歌长、空击铜壶。细看取，有飘然清气，自与尘疏。
</font><p></p>
&nbsp;&nbsp;&nbsp;&nbsp;两水犹存三径，叹绿窗窈窕，谩长新蒲。茂苑扁舟，底事夜雨江湖。当年柳枝放却，又不知、樊素何如。向醉里，暗传香、还记也无。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（题处梅家藏所南翁画兰）</font></span></font></font></p>
<ul>
&nbsp;&nbsp;&nbsp;&nbsp;黑云飞起。夜月啼湘鬼。魂返灵根无二纸。千古不随流水。
</font><p></p>
&nbsp;&nbsp;&nbsp;&nbsp;香心淡染清华。似花还似非花。要与闲梅相处，孤山山下人家。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（饯干寿道应举）</font></span></font></font></p>
<ul>
&nbsp;&nbsp;&nbsp;&nbsp;几年槐市槐花冷，天风又还吹起。故箧重寻，闲书再整，犹记灯窗滋味。浑如梦里。见说道如今，早催行李。快买扁舟，第一桥边趁流水。
</font><p></p>
&nbsp;&nbsp;&nbsp;&nbsp;阳关须是醉酒，柳条休要折，争似攀桂。旧有家声，荣看世美，方了平生英气。琼林宴喜。带雪絮归来，满庭春意。事业方新，大鹏九万里。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（咏周静镜园池）</font></span></font></font></p>
<ul>
&nbsp;&nbsp;&nbsp;&nbsp;万尘自远，径松存、仿佛斜川深意。乌石冈边犹记得，竹里吟安一字。暗叶禽幽，虚阑荷近，暑薄迟花气。行行且止，枯瓢枝上闲寄。
</font><p></p>
&nbsp;&nbsp;&nbsp;&nbsp;不恨老却流光，可怜归未得，翻恨流水。落落岭头云尚在，一笑生涯如此。树老梅荒，山孤人共，隔浦船归未。划然长啸，海风吹下空翠。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（处梅列芍药于几上酌余，不觉醉酒，陶然有感）</font></span></font></font></p>
<ul>
&nbsp;&nbsp;&nbsp;&nbsp;隐隐烟痕轻注。拂拂脂香微度。十二小红楼，人与玉箫何处。归去。归去。醉插一枝风露。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（寄陈直卿）</font></span></font></font></p>
<ul>
&nbsp;&nbsp;&nbsp;&nbsp;路重寻，门半掩、苔老旧时树。采药云深，童子更无语。怪他流水迢迢，湖天日暮，想只在、芦花多处。
</font><p></p>
&nbsp;&nbsp;&nbsp;&nbsp;谩延伫。姓名题上芭蕉，凉夜未风雨。赋了秋声，还赋断肠句。几回独立长桥，扁舟欲唤，待招取、白鸥归去。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（题渔乐图）</font></span></font></font></p>
<ul>
&nbsp;&nbsp;&nbsp;&nbsp;不是潇湘风雨。不是洞庭烟树。醉倒古乾坤，人在孤篷来处。休去。休去。见说桃源无路。
</font><p></p>
</ul><p></p>
<p align="center"><font face="黑体" size="3" color="#000080">桂枝香</font></font></font></p>
<ul>
&nbsp;&nbsp;&nbsp;&nbsp;甚，余歌美成词。\\
</font><p></p>
&nbsp;&nbsp;&nbsp;&nbsp;琴书半室。向桂边偶然，一见秋色。老树香迟，清露缀花疑滴。山翁翻笑如泥醉，笑生平、无此狂逸。晋人游处，幽情付与，酒尊吟笔。
</font><p></p>
&nbsp;&nbsp;&nbsp;&nbsp;任萧散、披襟岸帻。叹千古犹今，休问何夕。发短霜浓，却恐浩歌消得。明年野客重来此，探枝头、几分消息。望西楼远，西湖更远，也寻梅驿。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font><span><font size="2" color="#FF00FF">（为焦云隐赋）</font></span></font></font></p>
<ul>
&nbsp;&nbsp;&nbsp;&nbsp;春树江东。吟正远、清气竟入崆峒。问余栖处，只在缥缈山中。此去山中何所有，芰荷制了集芙蓉。且扶筇。倦游万里，独对青松。
</font><p></p>
&nbsp;&nbsp;&nbsp;&nbsp;行藏也须在我，笑晋人为菊，出岫方浓。淡然无心，古意且许谁同。飞符夜深润物，自呼起苍龙雨太空。舒还卷，看满楼依旧，霁日光风。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font><span><font size="2" color="#FF00FF">（余昔有梅影词，今重为模写）</font></span></font></font></p>
<ul>
&nbsp;&nbsp;&nbsp;&nbsp;近水横斜。先得月、玉树宛若笼纱。散迹苔烟，墨晕净洗铅华。误入罗浮身外梦，似花又却似非花。探寒葩。倩人醉里，扶过溪沙。
</font><p></p>
&nbsp;&nbsp;&nbsp;&nbsp;竹篱几番倦倚，看乍无乍有，如寄生涯。更好一枝，时到素壁檐牙。香深与春暗却，且休把江头千树夸。东家女，试淡妆颠倒，难胜西家。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font><span><font size="2" color="#FF00FF">（咏鸳鸯菊）</font></span></font></font></p>
<ul>
&nbsp;&nbsp;&nbsp;&nbsp;老圃堪嗟。深夜雨、紫英犹傲霜华。暖宿篱根，飞去想怯寒沙。采摘浮杯如戏水，晚香淡似夜来些。背风斜。翠苔径里，描绣人夸。
</font><p></p>
&nbsp;&nbsp;&nbsp;&nbsp;白头共开笑口，看试妆满插，云髻双丫。蝶也休愁，不是旧日疏葩。连枝愿为比翼，问因甚寒城独自花。悠然意，对九江山色，还醉陶家。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（《绝妙好词》乃周草窗所集也）</font></span></font></font></p>
<ul>
&nbsp;&nbsp;&nbsp;&nbsp;花气烘人尚暖，珠光出海犹寒。如今贺老见应难。解道江南肠断。
</font><p></p>
&nbsp;&nbsp;&nbsp;&nbsp;谩击铜壶浩叹，空存锦瑟谁弹。庄生蝴蝶梦春还。帘外一声莺唤。
</font><p></p>
</ul><p></p>
<p align="center"><font face="黑体" size="3" color="#000080">霜叶飞</font><span><font size="2" color="#FF00FF">（毗陵客中闻老妓歌）</font></span></font></font></p>
<ul>
&nbsp;&nbsp;&nbsp;&nbsp;绣屏开了。惊诗梦、娇莺啼破春悄。隐将谱字转清圆，正杏梁声绕。看帖帖、蛾眉淡扫。不知能聚愁多少。叹客里凄凉，尚记得当年雅音，低唱还好。
</font><p></p>
&nbsp;&nbsp;&nbsp;&nbsp;同是流落殊乡，相逢何晚，坐对真被花恼。贞元朝士已无多，但暮烟衰草。未忘得春风窈窕。却怜张绪如今老。且慰我留连意，莫说西湖，那时苏小。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（题未色褚仲良写真）</font></span></font></font></p>
<ul>
&nbsp;&nbsp;&nbsp;&nbsp;济楚衣裳眉目秀。活脱梨园，子弟家声旧。诨砌随机开笑口。筵前戏谏从来有。
</font><p></p>
&nbsp;&nbsp;&nbsp;&nbsp;戛玉敲金裁锦绣。引得传情，恼得娇娥瘦。离合悲欢成正偶。明珠一颗盘中走。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（为小玉梅赋，并柬韩竹闲）</font></span></font></font></p>
<ul>
&nbsp;&nbsp;&nbsp;&nbsp;见梅花、斜倚竹篱边。休道北枝寒。□□□翠袖，情随眼盼，愁接眉弯。一串歌珠清润，绾结玉连环。苏小无寻处，元在人间。
</font><p></p>
&nbsp;&nbsp;&nbsp;&nbsp;何事凄凉蚓窍，向尊前一笑，歌倒狂澜。叹从来古雅，欲觅赏音难。有如此、和声软语，甚韩湘、风雪度蓝关。君知否，挽樱评柳，却是香山。
</font><p></p>
</ul><p></p>
<p align="center"><font face="黑体" size="3" color="#000080">甘州</font></font></font></p>
<ul>
&nbsp;&nbsp;&nbsp;&nbsp;乎绝顶，旧有浮远堂，今废。\\
</font><p></p>
&nbsp;&nbsp;&nbsp;&nbsp;俯长江、不占洞庭波，山拔地形高。对扶疏古木，浮图倒影，势压雄涛。门掩翠微僧院，应有月明敲。物换堂安在，断碣闲抛。
</font><p></p>
&nbsp;&nbsp;&nbsp;&nbsp;不识庐山真面，是谁将此屋，突兀林坳。上层台回首，万境入诗豪。响天心、数声长啸，任清风、吹顶发萧骚。凭阑久，青琴何处，独立琼瑶。
</font><p></p>
</ul><p></p>
<p align="center"><font face="黑体" size="3" color="#000080">瑶台聚八仙</font></font></font></p>
<ul>
&nbsp;&nbsp;&nbsp;&nbsp;由东而南，笑人应接不暇，其秀气之所钟欤\\
</font><p></p>
&nbsp;&nbsp;&nbsp;&nbsp;屋上青山。青未了、凌虚试一凭阑。乱峰叠嶂，无限古色苍寒。正喜云闲云又去，片云未识我心闲。对林峦。底须谢屐，何用跻攀。
</font><p></p>
&nbsp;&nbsp;&nbsp;&nbsp;三十六梯眺远，任半空笑语，飞落人间。赋笔吟笺，尘事竟不相关。朝来自然气爽，更好是秋屏宜晚看。蓬壶里，有天开图画，休唤边鸾。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（月涌大江・西有大江，远隔淮甸，月白潮生，神爽为之飞越。）</font></span></font></font></p>
<ul>
&nbsp;&nbsp;&nbsp;&nbsp;长流万里。与沈沈沧海，平分一水。孤白争流蟾不没，影落潜蛟惊起。莹玉悬秋，绿房迎晓，楼观光疑洗。紫箫声袅，四檐吹下清气。
</font><p></p>
&nbsp;&nbsp;&nbsp;&nbsp;遥睇浪击空明，古愁休问，消长盈虚理。风入芦花歌忽断，知有渔舟闲舣。露已沾衣，鸥犹栖草，一片潇湘意。人方酣梦，长翁元自如此。
</font><p></p>
</ul><p></p>
<p align="center"><font face="黑体" size="3" color="#000080">台城路</font></font></font></p>
<ul>
&nbsp;&nbsp;&nbsp;&nbsp;处楼之正中，苍翠横陈，是斯楼之胜境也。\\
</font><p></p>
&nbsp;&nbsp;&nbsp;&nbsp;翠屏缺处添奇观，修眉远浮孤碧。天影微茫，烟痕黯淡，不与千峰同色。凭高望极。向帘幕中间，冷光流入。
</font><p></p>
&nbsp;&nbsp;&nbsp;&nbsp;料得吟僧，数株松下坐苍石。泉源犹是故迹。煮茶曾味古，还记游历。调水符闲，登山屐在，却倚阑干斜日。轻阴易□。看飘忽风云，晦明朝夕。为我飞来，傍江横峭壁。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（为满春泽赋横空楼）</font></span></font></font></p>
<ul>
&nbsp;&nbsp;&nbsp;&nbsp;下临无地手扪天。上云烟。俯山川。栖止危巢，不隔道林禅。坐处清高风雨隔，全万境，一壶悬。
</font><p></p>
&nbsp;&nbsp;&nbsp;&nbsp;我来直欲挟飞仙。海为田。是何年。如此江声，啸咏白鸥前。老树无根云懵懂，凭寄语、米家船。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（游天师张公洞）</font></span></font></font></p>
<ul>
&nbsp;&nbsp;&nbsp;&nbsp;风雷开万象，散天影、入虚坛。看峭壁重云，奇峰献玉，光洗琅\。青苔古痕暗裂，映参差、石乳倒悬山。那得虚无幻境，元来透彻玄关。
</font><p></p>
&nbsp;&nbsp;&nbsp;&nbsp;跻攀。竟日忘还。空翠滴、逼衣寒。想邃宇阴阴，炉存太乙，难觅飞丹。泠然洞灵去远，甚千年、都不到人间。见说寻真有路，也须容我清闲。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（为湖天赋）</font></span></font></font></p>
<ul>
&nbsp;&nbsp;&nbsp;&nbsp;扁舟忽过芦花浦。闲情便随鸥去。水国吹箫，虹桥问月，西子如今何许。危阑谩抚。正独立苍茫，半空飞露。倒影虚明，洞庭波映广寒府。
</font><p></p>
&nbsp;&nbsp;&nbsp;&nbsp;鱼龙吹浪自舞。渺然凌万顷，如听风雨。夜气浮山，晴晖荡日，一色无寻秋处。惊凫自语。尚记得当时，故人来否。胜景平分，此心游太古。
</font><p></p>
</ul><p></p>
<p align="center"><font face="黑体" size="3" color="#000080">月下笛</font><span><font size="2" color="#FF00FF">（寄仇山村溧阳）</font></span></font></font></p>
<ul>
&nbsp;&nbsp;&nbsp;&nbsp;千里行秋，支筇背锦，顿怀清友。殊乡聚首。爱吟犹自诗瘦。山人不解思猿鹤，笑问我、韦娘在否。记长堤画舫，花柔春闹，几番携手。
</font><p></p>
&nbsp;&nbsp;&nbsp;&nbsp;别后都依旧。但靖节门前，近来无柳。盟鸥尚有。可怜西塞渔叟。断肠不恨江南老，恨落叶、飘零最久。倦游处，减羁愁，犹未消磨是酒。
</font><p></p>
</ul><p></p>
<p align="center"><font face="黑体" size="3" color="#000080">台城路</font><span><font size="2" color="#FF00FF">（迁居）</font></span></font></font></p>
<ul>
&nbsp;&nbsp;&nbsp;&nbsp;桃花零落玄都观，刘郎此情谁语。鬓发萧疏，襟怀淡薄，空赋天涯羁旅。离情万缕。第一是难招，旧鸥今雨。锦瑟年华，梦中犹记艳游处。
</font><p></p>
&nbsp;&nbsp;&nbsp;&nbsp;依依心事最苦。片帆浑是月，独抱凄楚。屋破容秋，床空对雨，迷却青门瓜圃。初荷未暑。叹极目烟波，又歌南浦。燕忽归来，翠帘深几许。
</font><p></p>
</ul><p></p>
<p align="center"><font face="黑体" size="3" color="#000080">惜红衣</font><span><font size="2" color="#FF00FF">（赠伎双波）</font></span></font></font></p>
<ul>
&nbsp;&nbsp;&nbsp;&nbsp;两剪秋痕，平分水影，炯然冰洁。未识新愁，眉心倩人贴。无端醉里，通一笑、柔花盈睫。痴绝。不解送情，倚银屏斜瞥。
</font><p></p>
&nbsp;&nbsp;&nbsp;&nbsp;长歌短舞，换羽移宫，飘飘步回雪。扶娇倚扇，欲把艳怀说。□□杜郎重到，只虑空江桃叶。但数峰犹在，如傍那家风月。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（澄江会复初李尹）</font></span></font></font></p>
<ul>
&nbsp;&nbsp;&nbsp;&nbsp;江上相逢，更秉烛、浑疑梦里。寂寞久，瑟弦尘断，为君重理。紫绶金章都莫问，醉中□送揶揄鬼。看满头、白雪欲消难，春风起。
</font><p></p>
&nbsp;&nbsp;&nbsp;&nbsp;云一片，身千里。漂泊地，东西水。叹十年不见，我生能几。慷慨悲歌惊泪落，古人未必皆如此。想今人、愁似古人多，如何是。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（送赵寿父归庆元）</font></span></font></font></p>
<ul>
&nbsp;&nbsp;&nbsp;&nbsp;奚囊谢屐。向芙蓉城下，□□游历。江上沙鸥何所似，白发飘飘行客。旷海乘风，长波垂钓，欲把珊瑚拂。近来杨柳，却怜浑是秋色。
</font><p></p>
&nbsp;&nbsp;&nbsp;&nbsp;日暮空想佳人，楚芳难赠，烟水分明隔。老病孤舟天地里，惟有歌声消得。故国荒城，斜阳古道，可奈花狼藉。他时一笑，似曾何处相识。
</font><p></p>
</ul><p></p>
<p align="center"><font face="黑体" size="3" color="#000080">红情</font><span><font size="2" color="#FF00FF">（疏影、暗香，姜白石为梅著语，因易之曰红情、绿意以荷花荷叶咏之）</font></span></font></font></p>
<ul>
&nbsp;&nbsp;&nbsp;&nbsp;无边香色。记涉江自采，锦机云密。翦翦红衣，学舞波心旧曾识。一见依然似语，流水远、几回空忆。看□□、倒影窥妆，玉润露痕湿。
</font><p></p>
&nbsp;&nbsp;&nbsp;&nbsp;闲立。翠屏侧。爱向人弄芳，背酣斜日。料应太液。三十六宫土花碧。清兴凌风更爽，无数满汀洲如昔。泛片叶、烟浪里，卧横紫笛。
</font><p></p>
</ul><p></p>
<p align="center"><font face="黑体" size="3" color="#000080">绿意</font></font></font></p>
<ul>
&nbsp;&nbsp;&nbsp;&nbsp;碧圆自洁。向浅洲远渚，亭亭清绝。犹有遗簪，不展秋心，能卷几多炎热。鸳鸯密语同倾盖，且莫与、浣纱人说。恐怨歌、忽断花风，碎却翠云千叠。
</font><p></p>
&nbsp;&nbsp;&nbsp;&nbsp;回首当年汉舞，怕飞去、谩皱留仙裙折。恋恋青衫，犹染枯香，还叹鬓丝飘雪。盘心清露如铅水，又一夜、西风吹折。喜静看、匹练秋光，倒泻半湖明月。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（题陈公明所藏曲册）</font></span></font></font></p>
<ul>
&nbsp;&nbsp;&nbsp;&nbsp;黄金谁解教歌舞。留得当时谱。断情残意落人间。汉上行云迷却、旧巫山。
</font><p></p>
&nbsp;&nbsp;&nbsp;&nbsp;妆楼何处寻樊素。空误周郎顾。一帘秋雨翦灯看。无限羁愁分付、玉箫寒。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（卢仝啜茶手卷）</font></span></font></font></p>
<ul>
&nbsp;&nbsp;&nbsp;&nbsp;清气崖深，斜阳木末。松风泉水声相答。光浮碗面啜先春，何须美酒吴姬压。
</font><p></p>
&nbsp;&nbsp;&nbsp;&nbsp;头上乌巾，鬓边白发。数间破屋从芜没。山中有此玉川人，相思一夜梅花发。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（杜陵醉归手卷）</font></span></font></font></p>
<ul>
&nbsp;&nbsp;&nbsp;&nbsp;晴野事春游。老去寻诗苦未休。一似浣花溪上路，清幽。烟草纤纤水自流。
</font><p></p>
&nbsp;&nbsp;&nbsp;&nbsp;何处偶迟留。犹未忘情是酒筹。童子策驴人已醉，知不。醉里眉攒万国愁。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（太白挂巾手卷）</font></span></font></font></p>
<ul>
&nbsp;&nbsp;&nbsp;&nbsp;忆得沈香歌断后，深宫客梦迢遥。研池残墨溅花妖。青山人独自，早不侣渔樵。
</font><p></p>
&nbsp;&nbsp;&nbsp;&nbsp;石壁苍寒巾尚挂，松风顶上飘飘。神仙那肯混尘嚣。诗魂元在此，空向水中招。
</font><p></p>
</ul><p></p>
<p align="center"><font face="黑体" size="3" color="#000080">南楼令</font></font></font></p>
<ul>
&nbsp;&nbsp;&nbsp;&nbsp;云冷未全开。檐冰雨冱苔。入花根、暖意先回。一夜绿房迎晓白，空忆遍、岭头梅。
</font><p></p>
&nbsp;&nbsp;&nbsp;&nbsp;如幻旧情怀。寻春上吹台。正泥深、十二香街。且问谢家池畔草，春必定、几时来。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（己酉重登陆起潜皆山楼，正对惠山）</font></span></font></font></p>
<ul>
&nbsp;&nbsp;&nbsp;&nbsp;步高寒、下观浮远，清晖隔断风雨。醉魂误入滁阳路。落莫不知何处。阑屡拊。又却是，秋城自有芙蓉主。重游倦旅。对万壑千岩，长江巨浪，空翠洒衣屦。
</font><p></p>
&nbsp;&nbsp;&nbsp;&nbsp;景如许。都被楼台占取。晴岚暖霭朝暮。乾坤静里闲居赋。评泊水经茶谱。留胜侣。更底用，林泉曳杖寻桑苎。休休访古。看排闼青来，书床啸咏，莫向惠峰去。
</font><p></p>
</ul><p></p>
<p align="center"><font face="黑体" size="3" color="#000080">台城路</font></font></font></p>
<ul>
&nbsp;&nbsp;&nbsp;&nbsp;之。既倦，乘月夜归。太白去后三百年无此乐耶。\\
</font><p></p>
&nbsp;&nbsp;&nbsp;&nbsp;清时乐事中园赋，怡情楚花湘草。秀色通帘，生香聚酒，修景常留池沼。闲居自好。奈车马喧尘，未教闲了。把菊清游，冷红飞下洞庭晓。
</font><p></p>
&nbsp;&nbsp;&nbsp;&nbsp;寻泉同步翠杳。更将秋共远，书画船小。款竹谁家，盟鸥某水，白月光涵圆峤。天浮浩渺。称绿发飘飘，溯风舒啸。缓筑堤沙，渭滨人未老。
</font><p></p>
</ul><p></p>
<p align="center"><font face="黑体" size="3" color="#000080">华胥引</font><span><font size="2" color="#FF00FF">（钱舜举幅纸画牡丹、梨花。牡丹名洗妆红，为赋一曲，并题二花）</font></span></font></font></p>
<ul>
&nbsp;&nbsp;&nbsp;&nbsp;温泉浴罢，酣酒才B153，洗妆犹湿。落暮云深，瑶台月下逢太白。素衣初染天香，对东风倾国。惆怅东阑，炯然玉树独立。
</font><p></p>
&nbsp;&nbsp;&nbsp;&nbsp;只恐江空，顿忘却、锦袍清逸。柳迷归院，欲远花妖未得。谁写一枝淡雅，傍沈香亭北。说与莺莺，怕人错认秋色。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（听琴中弹樵歌）</font></span></font></font></p>
<ul>
&nbsp;&nbsp;&nbsp;&nbsp;松风掩昼隐深清。流水自泠泠。一从柯烂归来后，爱弦声、不爱枰声。颇笑山中散木，翻怜爨下劳薪。
</font><p></p>
&nbsp;&nbsp;&nbsp;&nbsp;透云远响正丁丁。孤凤划然鸣。疑行岭上千秋雪，语高寒、相应何人。回首更无寻处，一江风雨潮生。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（秋江）</font></span></font></font></p>
<ul>
&nbsp;&nbsp;&nbsp;&nbsp;万里一飞篷。吟老丹枫。潮生潮落海门东。三两点鸥沙外月，闲意谁同。
</font><p></p>
&nbsp;&nbsp;&nbsp;&nbsp;一色与天通。绝去尘红。渔歌忽断荻花风。烟水自流心不竞，长笛霜空。
</font><p></p>
</ul><p></p>
<p align="center"><font face="黑体" size="3" color="#000080">夜飞鹊</font></font></font></p>
<ul>
&nbsp;&nbsp;&nbsp;&nbsp;为明月明年佳话云。\\
</font><p></p>
&nbsp;&nbsp;&nbsp;&nbsp;林霏散浮暝，河汉空云，都缘水国秋清。绿房一夜迎向晓，海影飞落寒冰。蓬莱在何处，但危峰缥缈，玉籁无声。文箫素约，料相逢、依旧花阴。
</font><p></p>
&nbsp;&nbsp;&nbsp;&nbsp;登眺尚余佳兴，零露下衣襟，欲醉还醒。明月明年此夜，颉颃万里，同此阴晴。霓裳梦断，到如今、不许人听。正婆娑桂底，谁家弄笛，风起潮生。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（为山村赋）</font></span></font></font></p>
<ul>
&nbsp;&nbsp;&nbsp;&nbsp;晴岚暖翠护烟霞。乔木晋人家。幽居只恐归图画，唤樵青、多种桑麻。门掩推敲古意，泉分冷淡生涯。
</font><p></p>
&nbsp;&nbsp;&nbsp;&nbsp;无边风月乐年华。留客可茶瓜。任他车马虽嫌僻，笑喧喧、流水寒鸦。小隐正宜深静，休栽湖上梅花。
</font><p></p>
</ul><p></p>
<p align="center"><font face="黑体" size="3" color="#000080">石州慢</font><span><font size="2" color="#FF00FF">（书所见寄子野、公明）</font></span></font></font></p>
<ul>
&nbsp;&nbsp;&nbsp;&nbsp;野色惊秋，随意散愁，踏碎黄叶。谁家篱院闲花，似语试妆娇怯。行行步影，未教背写腰肢，一搦犹立门前雪。依约镜中春，又无端轻别。
</font><p></p>
&nbsp;&nbsp;&nbsp;&nbsp;痴绝。汉皋何处，解佩何人，底须情切。空引东邻，遗恨丁香空结。十年旧梦，谩余恍惚云窗，可怜不是当时蝶。深夜醉醒来，好一庭风月。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（为伯寿题四花・牡丹）</font></span></font></font></p>
<ul>
&nbsp;&nbsp;&nbsp;&nbsp;百花开后。一朵疑堆绣。绝色年年常似旧。因甚不随春瘦。
</font><p></p>
&nbsp;&nbsp;&nbsp;&nbsp;脂痕淡约蜂黄。可怜独倚新妆。太白醉游何处，定应忘了沈香。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（芍药）</font></span></font></font></p>
<ul>
&nbsp;&nbsp;&nbsp;&nbsp;独殿春光，此花开后无花了。丹青人巧。不许芳心老。
</font><p></p>
&nbsp;&nbsp;&nbsp;&nbsp;密影翻阶，曾为寻诗到。竹西好。采香歌杳。十里红楼小。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（黄葵，一名侧金盏）</font></span></font></font></p>
<ul>
&nbsp;&nbsp;&nbsp;&nbsp;雅淡浅深黄，顾影欹秋雨。碧带犹皱笋指痕，不解擎芳醑。
</font><p></p>
&nbsp;&nbsp;&nbsp;&nbsp;休唱古阳关，如把相思铸。却忆铜盘露已干，愁在倾心处。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（山茶）</font></span></font></font></p>
<ul>
&nbsp;&nbsp;&nbsp;&nbsp;花占枝头忄欠日焙。金汞初抽，火鼎铅华退。还似瘢痕涂獭髓。胭脂淡抹微酣醉。
</font><p></p>
&nbsp;&nbsp;&nbsp;&nbsp;数朵折来春槛外。欲染清香，只许梅相对。不是临风珠蓓蕾。山童隔竹休敲碎。
</font><p></p>
</ul><p></p>
<p align="center"><font face="黑体" size="3" color="#000080">新雁过妆楼</font><span><font size="2" color="#FF00FF">（乙巳菊日，寓溧阳，闻雁声，因动脊令之感。）</font></span></font></font></p>
<ul>
&nbsp;&nbsp;&nbsp;&nbsp;遍插茱萸。人何处、客里顿懒携壶。雁影涵秋，绝似暮雨相呼。料得曾留堤上月，旧家伴侣有书无。谩嗟吁。数声怨抑，翻致无书。
</font><p></p>
&nbsp;&nbsp;&nbsp;&nbsp;谁识飘零万里，更可怜倦翼，同此江湖。饮啄关心，知是近日何如。陶潜尚存菊径，且休羡松风陶隐居。沙汀冷，拣寒枝、不似烟水黄芦。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（寄茅峰梁中砥）</font></span></font></font></p>
<ul>
&nbsp;&nbsp;&nbsp;&nbsp;中峰壁立，挂飞来孤剑。苍雪纷纷堕晴藓。自当年诗酒，客里相逢，春尚好，鸥散烟波茂苑。
</font><p></p>
&nbsp;&nbsp;&nbsp;&nbsp;只今谁最老，种玉人间，消得梅花共清浅。问我入山期，但恐山深，松风把红尘吹断。望蓬莱、知隔几重云，料只隔中间，白云一片。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（赠蒋道录溪山堂）</font></span></font></font></p>
<ul>
&nbsp;&nbsp;&nbsp;&nbsp;门前山可久长看。留住白云难。溪虚却与云相傍，对白云、何必深山。爽气潜生树石，晴光竟入阑干。
</font><p></p>
&nbsp;&nbsp;&nbsp;&nbsp;旧家三径竹千竿。苍雪拂衣寒。绿蓑青笠玄真子，钓风波、不是真闲。得似壶中日月，依然只在人间。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（题晓竹图）</font></span></font></font></p>
<ul>
&nbsp;&nbsp;&nbsp;&nbsp;淡色分山晓气浮。疏林犹剩叶，不多秋。林深仿佛昔曾游。频唤酒，渔屋岸西头。
</font><p></p>
&nbsp;&nbsp;&nbsp;&nbsp;不拟此凝眸。朦胧清影里，过扁舟。行行应到白苹洲。烟水冷，传语旧沙鸥。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（题许由掷瓢手卷）</font></span></font></font></p>
<ul>
&nbsp;&nbsp;&nbsp;&nbsp;拂袖入山阿。深隐松萝。掬流洗耳厌尘多。石上一般清意味，不羡渔蓑。
</font><p></p>
&nbsp;&nbsp;&nbsp;&nbsp;日月静中过。俗□消磨。风瓢分付与清波。却笑唐求因底事，无奈诗何。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font><span><font size="2" color="#FF00FF">（谢安棋墅）</font></span></font></font></p>
<ul>
&nbsp;&nbsp;&nbsp;&nbsp;争棋赌墅意欣然。心似游丝扬碧天。只为当时一著玄。笑苻坚。百万军声屐齿前。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（邵平种瓜）</font></span></font></font></p>
<ul>
&nbsp;&nbsp;&nbsp;&nbsp;秦地瓜分侯已故。不学渊明，种秫辞归去。薄有田园还种取。养成碧玉甘如许。
</font><p></p>
&nbsp;&nbsp;&nbsp;&nbsp;卜隐青门真得趣。蕙帐空闲，鹤怨来何暮。莫说蜗名催及戍。长安城下锄烟雨。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（渊明行径）</font></span></font></font></p>
<ul>
&nbsp;&nbsp;&nbsp;&nbsp;苔径独行清昼。瑟瑟松风如旧。出岫本无心，迟种门前杨柳。回首。回首。篱下白衣来否。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（子母猿）</font></span></font></font></p>
<ul>
&nbsp;&nbsp;&nbsp;&nbsp;山人去后知何处，风月清虚。来往无拘。戏引儿孙乐有余。
</font><p></p>
&nbsp;&nbsp;&nbsp;&nbsp;悬崖挂树如相语，常守枯株。久与人疏。闲了当年一卷书。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（双笋）</font></span></font></font></p>
<ul>
&nbsp;&nbsp;&nbsp;&nbsp;空色庄严玉版师。老斑遮护锦绷儿。只愁一夜被风吹。
</font><p></p>
&nbsp;&nbsp;&nbsp;&nbsp;润处似沾B672谷雨，斫来如带渭川泥。从空托出镇帷犀。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（平原放马）</font></span></font></font></p>
<ul>
&nbsp;&nbsp;&nbsp;&nbsp;辔摇衔铁。蹴踏平原雪。勇趁军声曾汗血。闲过升平时节。
</font><p></p>
&nbsp;&nbsp;&nbsp;&nbsp;茸茸春草天涯。涓涓野水晴沙。多少骅骝老去，至今犹困盐车。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;二分春到柳，青未了，欲婆娑。甚书剑飘零，身犹是客，岁月频过。西湖故园在否，怕东风、今日落梅多。抱瑟空行古道，盟鸥顿冷清波。
</font><p></p>
&nbsp;&nbsp;&nbsp;&nbsp;知么。老子狂歌。心未歇，鬓先皤。叹敝却貂裘，驱车万里，风雪关河。灯前恍疑梦醒，好依然、只著旧渔蓑。流水桃花渐暖，酒船不去如何。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（赠别笑倩）</font></span></font></font></p>
<ul>
&nbsp;&nbsp;&nbsp;&nbsp;去来心。短长亭。只隔中间一片云。不知何处寻。
</font><p></p>
&nbsp;&nbsp;&nbsp;&nbsp;闷还_。恨还颦。同是天涯流落人。此情烟水深。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（有怀西湖，且叹客游之漂泊）</font></span></font></font></p>
<ul>
&nbsp;&nbsp;&nbsp;&nbsp;湖上景消磨。飘零有梦过。问堤边、春事如何。可是而今张绪老，见说道、柳无多。
</font><p></p>
&nbsp;&nbsp;&nbsp;&nbsp;客里醉时歌。寻思安乐窝。买扁舟、重缉渔蓑。欲趁桃花流水去，又却怕、有风波。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（题倦耕图）</font></span></font></font></p>
<ul>
&nbsp;&nbsp;&nbsp;&nbsp;一犁初卸。息影斜阳下。角上汉书何不挂。老子近来慵跨。
</font><p></p>
&nbsp;&nbsp;&nbsp;&nbsp;烟村草树离离。卧看流水忘归。莫饮山中清味，怕教洗耳人知。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;近日衰迟，但随分、蜗涎自足。底须共、红尘争道，顿荒松菊。壮志已荒圯上履，正音恐是沟中木。又安知、幕下有词人，归心速。
</font><p></p>
&nbsp;&nbsp;&nbsp;&nbsp;书尚在，怜鱼腹。珠何处，惊鱼目。且依然诗思，灞桥人独。不用回头看堕甑，不愁抱石疑非玉。忽一声、长啸出山来，黄粱熟。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font><span><font size="2" color="#FF00FF">（题姜子野雪溪图）</font></span></font></font></p>
<ul>
&nbsp;&nbsp;&nbsp;&nbsp;梅失黄昏，雁惊白昼，脉脉斜飞云表。絮不生萍，水疑浮玉，此景正宜舒啸。记夜悄、曾乘兴，何必见安道。
</font><p></p>
&nbsp;&nbsp;&nbsp;&nbsp;系船好。想前村、未知甚处。吟思苦，谁游灞桥路杳。清饮一瓢寒，又何妨、分傍茶灶。野屋萧萧，任楼中、低唱人笑。渐东风解冻，怕有桃花流到。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（写墨水仙二纸寄曾心传，并题其上）</font></span></font></font></p>
<ul>
&nbsp;&nbsp;&nbsp;&nbsp;昨夜蓝田采玉游。向阳瑶草带花收。如今风雨不须愁。
</font><p></p>
&nbsp;&nbsp;&nbsp;&nbsp;零露依稀倾凿落，碎琼重叠缀搔头。白云黄鹤思悠悠。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;半面妆凝镜里春。同心带舞掌中身。因沾弱水褪精神。
</font><p></p>
&nbsp;&nbsp;&nbsp;&nbsp;冷艳喜寻梅共笑，枯香羞与佩同纫。湘皋犹有未归人。
</font><p></p>
</ul><p></p>
<p align="center"><font face="黑体" size="3" color="#000080">一枝春</font><span><font size="2" color="#FF00FF">（为陆浩斋赋梅南）</font></span></font></font></p>
<ul>
&nbsp;&nbsp;&nbsp;&nbsp;竹外横枝，并阑干、试数风才一信。么禽对语，仿佛醉眠初醒。遥知是雪，甚都把、暮寒消尽。清更润。明月飞来，瘦却旧时疏影。
</font><p></p>
&nbsp;&nbsp;&nbsp;&nbsp;东阁谩撩诗兴。料西湖树老，难认和靖。晴窗自好，胜事每来独领。融融向暖，笑尘世、万花犹冷。须酿成、一点春腴，暗香在鼎。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寄王信父）</font></span></font></font></p>
<ul>
&nbsp;&nbsp;&nbsp;&nbsp;白发已如此，岁序更VV。化机消息，庄生天籁雍门琴。颇笑论文说剑，休问高车驷马，衮衮□黄金。蚁在元无梦，水竞不流心。
</font><p></p>
&nbsp;&nbsp;&nbsp;&nbsp;绝交书，招隐操，恶圆箴。世尘空扰，脱巾挂壁且松阴。谁对紫微阁下，我对白苹洲畔，朝市与山林。不用一钱买，风月短长吟。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（送杭友）</font></span></font></font></p>
<ul>
&nbsp;&nbsp;&nbsp;&nbsp;聚首不多时。烟波又别离。有黄金、应铸相思。折得梅花先寄我，山正在、里湖西。
</font><p></p>
&nbsp;&nbsp;&nbsp;&nbsp;风雪脆荷衣。休教鸥鹭知。鬓丝丝、犹混尘泥。何日束书归旧隐，只恐怕、种瓜迟。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（竹居）</font></span></font></font></p>
<ul>
&nbsp;&nbsp;&nbsp;&nbsp;爱此碧相依。卜筑西园隐逸时。三径成阴门可款，幽栖。苍雪纷纷冷不飞。
</font><p></p>
&nbsp;&nbsp;&nbsp;&nbsp;青眼旧心知。瘦节终看岁晚期。人在清风来往处，吟诗。更好梅花著一枝。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;清明时节雨声哗。潮拥渡头沙。翻被梨花冷看，人生苦恋天涯。
</font><p></p>
&nbsp;&nbsp;&nbsp;&nbsp;燕帘莺户，云窗雾阁，酒醒啼鸦。折得一枝杨柳，归来插向谁家。
</font><p></p>
</ul><p></p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;西园冷I秋千索，雨透花颦。雨过花皴。近觉江南无好春。
</font><p></p>
&nbsp;&nbsp;&nbsp;&nbsp;杜郎不恨寻芳晚，梦里行云。陌上行尘。最是多愁老得人。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（有怀北游）</font></span></font></font></p>
<ul>
&nbsp;&nbsp;&nbsp;&nbsp;钿车骄马锦相连。香尘逐管弦。瞥然飞过水秋千。清明寒食天。
</font><p></p>
&nbsp;&nbsp;&nbsp;&nbsp;花贴贴，柳悬悬。莺房几醉眠。醉中不信有啼鹃。江南二十年。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;艾B63D香消火未残。便能晴去不多寒。冶游天气却身闲。
</font><p></p>
&nbsp;&nbsp;&nbsp;&nbsp;带雨移花浑懒看，应时插柳日须攀。最堪惆怅是东阑。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（闰元宵）</font></span></font></font></p>
<ul>
&nbsp;&nbsp;&nbsp;&nbsp;向人圆月转分明。箫鼓又逢迎。风吹不老蛾儿闹，绕玉梅、犹恋香心。报道依然放夜，何妨款曲行春。
</font><p></p>
&nbsp;&nbsp;&nbsp;&nbsp;锦灯重见丽繁星。水影动梨云。今朝准拟花朝醉，奈今宵、别是光阴。帘底听人笑语，莫教迟了□青。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（咏汤）</font></span></font></font></p>
<ul>
&nbsp;&nbsp;&nbsp;&nbsp;瑶草收香，琪花采汞。冰轮碾处芳尘动。竹炉汤暖火初红，玉纤调罢歌声送。
</font><p></p>
&nbsp;&nbsp;&nbsp;&nbsp;麾去茶经，袭藏酒颂。一杯清味佳宾共。从来采药得长生，蓝桥休被琼浆弄。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;楼上谁将玉笛吹。山前水阔暝云低。劳劳燕子人千里，落落梨花雨一枝。
</font><p></p>
&nbsp;&nbsp;&nbsp;&nbsp;修禊近，卖饧时。故乡惟有梦相随。夜来折得江头柳，不是苏堤也皱眉。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（春雪客中寄白香岩、王信父）</font></span></font></font></p>
<ul>
&nbsp;&nbsp;&nbsp;&nbsp;又孤吟、灞桥深雪，千山绝尽飞鸟。梅花也著东风笑，一夜瘦添多少。春悄悄。正断梦愁诗，忘却池塘草。前村路杳。看野水流冰，舟闲渡口，何必见安道。
</font><p></p>
&nbsp;&nbsp;&nbsp;&nbsp;慵登眺。脉脉霏霏未了。寒威犹自清峭。终须几日开晴去，无奈此时怀抱。空暗恼。料酒兴歌情，未肯随人老。惜花起早。拚醉□忘归，接B565更好，一笑任倾倒。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（己酉春日）</font></span></font></font></p>
<ul>
&nbsp;&nbsp;&nbsp;&nbsp;老子今年，多准备、吟笺赋笔。还自喜、锦囊添富，顿非畴昔。书册琴棋清队仗，云山水竹闲踪迹。任醉筇、游屐过平生，千年客。
</font><p></p>
&nbsp;&nbsp;&nbsp;&nbsp;回首梦，东隅失。乘兴去，桑榆得。且怡然一笑，探梅消息。天下神仙何处有，神仙只向人间觅。折梅花、横挂酒壶归，白鸥识。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（元夕后，春意盎然，颇动游兴，呈・川吟社诸公。）</font></span></font></font></p>
<ul>
&nbsp;&nbsp;&nbsp;&nbsp;锦街穿戏鼓，听铁马、响春冰。甚舞绣歌云，欢情未足，早已收灯。从今便须胜赏，步青青、野色一枝藤。落魄花间酒侣，温存竹里吟朋。
</font><p></p>
&nbsp;&nbsp;&nbsp;&nbsp;休憎。短发EA2AF229。游兴懒、我何曾。任蹴踏芳尘，寻蕉覆鹿，自笑无能。清狂尚如旧否，倚东风、啸咏古兰陵。十里梅花霁雪，水边楼观先登。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（用前韵呈王信父）</font></span></font></font></p>
<ul>
&nbsp;&nbsp;&nbsp;&nbsp;江南无贺老，看万壑、出清冰。想柳思周情，长歌短咏，密与传灯。山川润分秀色，称醉挥、健笔剡溪藤。一语不谈俗事，几人来结吟朋。
</font><p></p>
&nbsp;&nbsp;&nbsp;&nbsp;堪憎。我发EA2AF229。频赋曲、旧时曾。但春蚓秋蛩，寒篱晚砌，颇叹非能。何如种瓜秫，带一I、归去隐东陵。野啸天风两耳，翠微深处孙登。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;寒食不多时。燕燕才归。杏花零落水痕肥。浅碧分山初过雨，一霎晴晖。
</font><p></p>
&nbsp;&nbsp;&nbsp;&nbsp;闲折小桃枝。蝶也相随。晚妆不合整蛾眉。蓦忽思量张敞画，又被愁知。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（怀辰州教授赵学舟）</font></span></font></font></p>
<ul>
&nbsp;&nbsp;&nbsp;&nbsp;一点白鸥何处去，半江潮落沙虚。淡黄柳上月痕初。遐观情悄悄，凝想步徐徐。
</font><p></p>
&nbsp;&nbsp;&nbsp;&nbsp;每一相思千里梦，十年有此相疏。休休寄雁问何如。如何休寄雁，难写绝交书。
</font><p></p>
</ul><p></p>
<p align="center"><font face="黑体" size="3" color="#000080">壶中天</font></font></font></p>
<ul>
&nbsp;&nbsp;&nbsp;&nbsp;绕枝倦鹊，鬓萧萧、肯信如今犹客。风雪荷衣寒叶补，一点灯花悬壁。万里舟车，十年书剑，此意青天识。泛然身世，故家休问清白。
</font><p></p>
&nbsp;&nbsp;&nbsp;&nbsp;却笑醉倒衰翁，石床飞梦，不入槐安国。只恐溪山游未了，莫叹飘零南北。滚滚江横，呜呜歌罢，渺渺情何极。正无聊赖，天风吹下孤笛。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;晚晴薄。一片杏花零落。纵是东风浑未恶。二分春过却。
</font><p></p>
&nbsp;&nbsp;&nbsp;&nbsp;可怪寒生池阁。下了重重帘幕。忽见旧巢还是错。燕归何处著。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;采芳人杳。顿觉游情少。客里看春多草草。总被诗愁分了。
</font><p></p>
&nbsp;&nbsp;&nbsp;&nbsp;去年燕子天涯。今年燕子谁家。三月休听夜雨，如今不是催花。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（病中未及过毗陵）</font></span></font></font></p>
<ul>
&nbsp;&nbsp;&nbsp;&nbsp;门掩新阴孤馆静。杨花却解来相趁。几日方知因酒病。无l甚。脱巾挂壁将书枕。
</font><p></p>
&nbsp;&nbsp;&nbsp;&nbsp;是说落红堆满径。不知何处游人盛。自笑扁舟犹未定。清和近。寻诗已约兰陵令。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;辛苦移家聊处静。扫除花径歌声趁。也学维摩闲示病。迂疏甚。松风两耳和衣枕。
</font><p></p>
&nbsp;&nbsp;&nbsp;&nbsp;颇倦扶筇寻捷径。东墙蔼蔼红香盛。少待摇人波自定。蓬壶近。且呼白鹤招韩令。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（白香岩和东坡韵赋梅）</font></span></font></font></p>
<ul>
&nbsp;&nbsp;&nbsp;&nbsp;苔根抱古，透阳春、挺挺林间英物。隔水笛声那得到，斜日空明绝壁。半树篱边，一枝竹外，冷艳凌苍雪。淡然相对，万花无此清杰。
</font><p></p>
&nbsp;&nbsp;&nbsp;&nbsp;还念庾岭幽情，江南聊折，赠行人应发。寂寂西窗闲弄影，深夜寒灯明灭。且浸芳壶，休簪短帽，照见萧萧发。几时归去，郎吟湖上香月。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（题聚仙图）</font></span></font></font></p>
<ul>
&nbsp;&nbsp;&nbsp;&nbsp;曾记宴蓬壶。寻思认得无。醉归来、事已模糊。忽对画图如梦寐，又因甚、下清都。
</font><p></p>
&nbsp;&nbsp;&nbsp;&nbsp;拍手笑相呼。应书缩地符。恐人间、天上同途。隔水一声何处笛，正月满、洞庭湖。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（题墨仙双清图）</font></span></font></font></p>
<ul>
&nbsp;&nbsp;&nbsp;&nbsp;丹丘瑶草。不许秋风扫。记得对花曾被恼。犹似前时春好。
</font><p></p>
&nbsp;&nbsp;&nbsp;&nbsp;湘皋闲立双清。相看波冷无声。独说长生未老，不知老却梅兄。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（余画墨水仙并题其上）</font></span></font></font></p>
<ul>
&nbsp;&nbsp;&nbsp;&nbsp;回首欲婆娑。淡扫修蛾。盈盈不语奈情何。应恨梅兄矾弟远，云隔山阿。
</font><p></p>
&nbsp;&nbsp;&nbsp;&nbsp;弱水夜寒多。带月曾过。羽衣飞过染余波。白鹤难招归未得，天阔星河。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（题墨水仙）</font></span></font></font></p>
<ul>
&nbsp;&nbsp;&nbsp;&nbsp;缥缈波明洛浦，依稀玉立湘皋。独将兰蕙入离骚。不识山中瑶草。
</font><p></p>
&nbsp;&nbsp;&nbsp;&nbsp;月照英翘楚楚，江空醉魄陶陶。犹疑颜色尚清高。一笑出门春老。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（怀・友）</font></span></font></font></p>
<ul>
&nbsp;&nbsp;&nbsp;&nbsp;异乡倦旅，问扁舟东下，归期何日。琴剑空随身万里，天地谁非行客。李杜飘零，羊昙悲感，回首俱陈迹。羁怀难写，豆虫吟破孤寂。
</font><p></p>
&nbsp;&nbsp;&nbsp;&nbsp;柳外门掩疏阴，佳人何处，溪上苹花白。留得一方无用月，隐隐山阳闻笛。旧雨不来，风流云散，惟有长相忆。雁书休寄，寸心分付梅驿。
</font><p></p>
</ul><p></p>
<p align="center"><font face="黑体" size="3" color="#000080">甘州</font><span><font size="2" color="#FF00FF">（和袁静春入杭韵）</font></span></font></font></p>
<ul>
&nbsp;&nbsp;&nbsp;&nbsp;听江湖、夜雨十年灯，孤影尚中洲。对荒凉茂苑，吟情渺渺，心事悠悠。见说寒梅犹在，无处认西楼。招取楼边月，同载扁舟。
</font><p></p>
&nbsp;&nbsp;&nbsp;&nbsp;明日琴书何处，正风前坠叶，草外闲鸥。甚消磨不尽，惟有古今愁。总休问、西湖南浦，渐春来、烟水入天流。清游好，醉招黄鹤，一啸清秋。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（与王彦常游会仙亭）</font></span></font></font></p>
<ul>
&nbsp;&nbsp;&nbsp;&nbsp;爱闲能有几人来。松下独徘徊。清虚冷淡神仙事，笑名场、多少尘埃。漱齿石边危坐，洗心易里舒怀。
</font><p></p>
&nbsp;&nbsp;&nbsp;&nbsp;划然长啸白云堆。更待月明□。一瓢春水山中饮，喜无人、踏破苍苔。开了桃花半树，此游不是天台。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（酌惠山水）</font></span></font></font></p>
<ul>
&nbsp;&nbsp;&nbsp;&nbsp;一瓢饮水曲肱眠。此乐不知年。今朝忽上龙峰顶。却元来、有此甘泉。洗却平生尘土，慵游万里山川。
</font><p></p>
&nbsp;&nbsp;&nbsp;&nbsp;照人如鉴止如渊。古窦暗涓涓。当时桑苎今何在，想松风、吹断茶烟。著我白云堆里，安知不是神仙。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（题陈汝朝百鹭画卷）</font></span></font></font></p>
<ul>
&nbsp;&nbsp;&nbsp;&nbsp;玉立水云乡。尔我相忘。披离寒羽庇风霜。不趁白鸥游海上，静看鱼忙。
</font><p></p>
&nbsp;&nbsp;&nbsp;&nbsp;应笑我凄凉。客路何长。犹将孤影侣斜阳。花底g行无认处，却对秋塘。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（题陆壶天水墨兰石）</font></span></font></font></p>
<ul>
&nbsp;&nbsp;&nbsp;&nbsp;带飘飘，衣楚楚。空谷饮甘露。一转花风，萧艾遽如许。细看息影云根，淡然诗思，曾□被、生香轻误。
</font><p></p>
&nbsp;&nbsp;&nbsp;&nbsp;此中趣。能消几笔幽奇，羞掩众芳谱。薜老苔荒，山鬼竟无语。梦游忘了江南，故人何处，听一片、潇湘夜雨。
</font><p></p>
</ul><p></p>
<p align="center"><font face="黑体" size="3" color="#000080">台城路</font></font></font></p>
<ul>
&nbsp;&nbsp;&nbsp;&nbsp;余赋词以述二妙。\\
</font><p></p>
&nbsp;&nbsp;&nbsp;&nbsp;老枝无著秋声处，萧萧倦听风雨。暗饮春腴，欣荣晚节，不载天河人去。心存太古。喜冰雪相看，此君欲语。共倚云根，岁寒羞并岁寒所。
</font><p></p>
&nbsp;&nbsp;&nbsp;&nbsp;当年曾见汉馆，卷帘频坐对，飞梦湘楚。叹我重来，何堪如此，落叶空江无数。盘桓屡抚。似冉冉吹衣，颇疑非雾。素壁高堂，晋人清几许。
</font><p></p>
</ul><p></p>
<p align="center"><font face="黑体" size="3" color="#000080">长亭怨</font><span><font size="2" color="#FF00FF">（别陈行之）</font></span></font></font></p>
<ul>
&nbsp;&nbsp;&nbsp;&nbsp;跨匹马、东瀛烟树。转首十年，旅愁无数。此日重逢，故人犹记旧游否。雨今云古。更秉烛、浑疑梦语。衮衮登台，叹野老、白头如许。
</font><p></p>
&nbsp;&nbsp;&nbsp;&nbsp;归去。问当初鸥鹭。几度西湖霜露。漂流最苦。便一似、断蓬飞絮。情可恨、独棹扁舟，浩歌向、清风来处。有多少相思，都在一声南浦。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（寓毗陵有怀澄江旧友）</font></span></font></font></p>
<ul>
&nbsp;&nbsp;&nbsp;&nbsp;笑铭崖笔倦，访雪舟寒，觅里寻邻。半掩闲门草，看长松落荫，旧榻悬尘。自怜此来何事，不为忆鲈莼。但回首当年，芙蓉城里，胜友如云。
</font><p></p>
&nbsp;&nbsp;&nbsp;&nbsp;思君。度遥夜，谩疑是梅花，檐下空巡。蝶与周俱梦，折一枝聊寄，古意殊真。渺然望极来雁，传与异乡春。尚记得行歌，阳关西出无故人。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（郊行，值游女以花掷水，余得之，戏作此解）</font></span></font></font></p>
<ul>
&nbsp;&nbsp;&nbsp;&nbsp;花引春来，手擎春住。芳心一点谁分付。微歌微笑蓦思量，瞥然抛与东流去。
</font><p></p>
&nbsp;&nbsp;&nbsp;&nbsp;带润偷拈，和香密护。归时自有留连处。不随烟水不随风，不教轻把刘郎误。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（作墨水仙寄张伯雨）</font></span></font></font></p>
<ul>
&nbsp;&nbsp;&nbsp;&nbsp;香雾湿云鬟。蕊佩珊珊。酒醒微步晚波寒。金鼎尚存丹已化，雪冷虚坛。
</font><p></p>
&nbsp;&nbsp;&nbsp;&nbsp;游冶未知还。鹤怨空山。潇湘无梦绕丛兰。碧海茫茫归不去，却在人间。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（同前）</font></span></font></font></p>
<ul>
&nbsp;&nbsp;&nbsp;&nbsp;落落奇花未吐，离离瑶草偏幽。蓬山元是不知秋。却笑人间春瘦。
</font><p></p>
&nbsp;&nbsp;&nbsp;&nbsp;潇酒寒犀尘尾，玲珑润玉搔头。半窗晴日水痕收。不怕杜鹃啼后。
</font><p></p>
</ul><p></p>
<p align="center"><font face="黑体" size="3" color="#000080">珍珠令</font></font></font></p>
<ul>
&nbsp;&nbsp;&nbsp;&nbsp;桃花扇底歌声杳。愁多少。便觉道花阴闲了。因甚不归来，甚归来不早。
</font><p></p>
&nbsp;&nbsp;&nbsp;&nbsp;满院飞花休要扫。待留与、薄情知道。怕一似飞花，和春都老。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（寿月溪）</font></span></font></font></p>
<ul>
&nbsp;&nbsp;&nbsp;&nbsp;波明昼锦，看芳莲迎晓，风弄晴碧。乔木千年长润屋，清荫图书琴桑攥虾须帘卷，瑶草秋无色。和熏兰麝，彩衣欢拥诗伯。
</font><p></p>
&nbsp;&nbsp;&nbsp;&nbsp;溪上燕往鸥还，笔床茶灶，筇竹随游屐。闲似神仙闲最好，未必如今闲得。书染芝香，驿传梅信，次第来云北。金尊须满，月光长照歌席。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（为卞南仲赋月溪）</font></span></font></font></p>
<ul>
&nbsp;&nbsp;&nbsp;&nbsp;溯空明、霁蟾飞下，湖湘难辨遥树。流来那得清如许，不与众流东注。浮净宇。任消息虚盈，壶内藏今古。停杯问取。甚玉笛移宫，银桥散影，依旧广寒府。
</font><p></p>
&nbsp;&nbsp;&nbsp;&nbsp;休凝伫。鼓び娓柙诜瘛２桌嘶胧茄逃辍；坪勇方右河路。炯炯近天尺五。还自语。奈一寸闲心，不是安愁处。凌风远举。趁冰玉光中，排云万里，秋艇载诗去。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（赠笑倩）</font></span></font></font></p>
<ul>
&nbsp;&nbsp;&nbsp;&nbsp;葱茜满身云，酒晕浅融香颊。水调数声娴雅，把芳心偷说。
</font><p></p>
&nbsp;&nbsp;&nbsp;&nbsp;风吹裙带下阶迟，惊散双蝴蝶。佯捻花枝微笑，溜晴波一瞥。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（烟竹图）</font></span></font></font></p>
<ul>
&nbsp;&nbsp;&nbsp;&nbsp;阴过云根冷不移。古林疏又密，色依依。何须喷饭笑当时。B672B552谷，盈尺小鹅溪。
</font><p></p>
&nbsp;&nbsp;&nbsp;&nbsp;展玩似堪疑。楚山从此去，望中迷。不知何处倚湘妃。空江晚，长笛一声吹。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（秋莺）</font></span></font></font></p>
<ul>
&nbsp;&nbsp;&nbsp;&nbsp;求友林泉深密处。弄舌调簧，如问春何许。燕子先将雏燕去。凄凉可是歌来暮。
</font><p></p>
&nbsp;&nbsp;&nbsp;&nbsp;乔木萧萧梧叶雨。不似寻芳，翻落花心露。认取门前杨柳树。数声须入新年语。
</font><p></p>
</ul><p></p>
<p align="center"><font face="黑体" size="3" color="#000080">南楼令</font><span><font size="2" color="#FF00FF">（寿月溪）</font></span></font></font></p>
<ul>
&nbsp;&nbsp;&nbsp;&nbsp;天净雨初晴。秋清人更清。满吟窗、柳思周情。一片香来松桂下，长听得、读书声。
</font><p></p>
&nbsp;&nbsp;&nbsp;&nbsp;闲处卷黄庭。年年两鬓青。佩芳兰、不系尘缨。傍取溪边端正月，对玉兔、话长生。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（溪山堂竹・别本作子昂竹石卷子）</font></span></font></font></p>
<ul>
&nbsp;&nbsp;&nbsp;&nbsp;新篁依约佩初摇。老石润山腰。逸人未必犹酣酒，正溪头、风雨潇潇。砺齿犹随市隐，虚心肯受春招。
</font><p></p>
&nbsp;&nbsp;&nbsp;&nbsp;从教三径入渔樵。对此觉尘消。娟枝冷叶无多子，伴明窗、书卷诗瓢。清过炎天梅蕊，淡欺雪里芭蕉。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（跋伯时弟抚松寄傲诗集）</font></span></font></font></p>
<ul>
&nbsp;&nbsp;&nbsp;&nbsp;水落槎枯，田荒玉碎。夜兰秉烛惊相对。故家人物已无传，一灯却照清江外。
</font><p></p>
&nbsp;&nbsp;&nbsp;&nbsp;色展天机，光摇海贝。锦囊日月奚童背。重逢何处抚孤松，共吟风月西湖醉。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（中吴感旧）</font></span></font></font></p>
<ul>
&nbsp;&nbsp;&nbsp;&nbsp;因风整帽，借柳维舟，休登故苑荒台。去岁何年，游处半入苍苔。白鸥旧盟未冷，但寒沙、空与愁堆。谩叹息，问西门洒泪，不忍徘徊。
</font><p></p>
&nbsp;&nbsp;&nbsp;&nbsp;眼底江山犹在，把冰弦弹断，苦忆颜回。一点归心，分付布袜青鞋。相寻已期到老，那知人、如此情怀。怅望久，海棠开、依旧燕来。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（重过垂虹）</font></span></font></font></p>
<ul>
&nbsp;&nbsp;&nbsp;&nbsp;□声短棹，柳色长条，无花但觉风香。万境天开，逸兴纵我清狂。白鸥更闲似我，趁平芜、飞过斜阳。重叹息，却如何不□，梦里黄粱。
</font><p></p>
&nbsp;&nbsp;&nbsp;&nbsp;一自三高非旧，把诗囊酒具，千古凄凉。近日烟波，乐事尽逐渔忙。山横洞庭夜月，似潇湘、不似潇湘。归未得，数清游、多在水乡。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（寄叶书隐）</font></span></font></font></p>
<ul>
&nbsp;&nbsp;&nbsp;&nbsp;百花洲畔，十里湖边，沙鸥未许盟寒。旧隐琴书，犹记渭水长安。苍云数千万叠，却依然、一笑人间。似梦里，对清尊白发，秉烛更兰。
</font><p></p>
&nbsp;&nbsp;&nbsp;&nbsp;渺渺烟波无际，唤扁舟欲去，且与凭兰。此别何如，能消几度阳关。江南又听夜雨，怕梅花、零落孤山。归最好，甚闲人、犹自未闲。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（归隐湖山，书寄陆处梅）</font></span></font></font></p>
<ul>
&nbsp;&nbsp;&nbsp;&nbsp;二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼_初闻院宇，钓船犹系菰蒲。
</font><p></p>
&nbsp;&nbsp;&nbsp;&nbsp;林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。粘壁蜗涎几许，清风只在樵渔。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;兰今安在。得见所南翁枝上数笔，斯可矣。赋此以纪情事云\\
</font><p></p>
&nbsp;&nbsp;&nbsp;&nbsp;□花一叶。比似前时别。烟水茫茫无处说。冷却西湖□月。
</font><p></p>
&nbsp;&nbsp;&nbsp;&nbsp;贞芳只合深山。红尘了不相关。留得许多清影，幽香不到人间。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（赠云麓麓道人）</font></span></font></font></p>
<ul>
&nbsp;&nbsp;&nbsp;&nbsp;□□不了。都被红尘老。一粒粟中休道好。弱水竟通蓬岛。
</font><p></p>
&nbsp;&nbsp;&nbsp;&nbsp;孤云漂泊难寻。如今却在□□。莫趁清风出岫，此中方是无心。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（题平沙落雁图）</font></span></font></font></p>
<ul>
&nbsp;&nbsp;&nbsp;&nbsp;平沙流水。叶老芦花未。落雁无声还有字。一片潇湘古意。
</font><p></p>
&nbsp;&nbsp;&nbsp;&nbsp;扁舟记得幽寻。相寻只在□□。莫趁春风飞去，玉关夜雪犹深。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;雾中，不过戏纵笔墨，观者出门一笑可也\\
</font><p></p>
&nbsp;&nbsp;&nbsp;&nbsp;翦翦春冰出万壑，和春带出芳丛。谁分弱水洗尘红。低回金叵罗，约略玉玲珑。
</font><p></p>
&nbsp;&nbsp;&nbsp;&nbsp;昨夜洞庭云一片，朗吟飞过天风。戏将瑶草散虚空。灵根何处觅，只在此山中。
</font><p></p>
</ul><p></p>
<p align="center"><font face="黑体" size="3" color="#000080">思佳客</font><span><font size="2" color="#FF00FF">（题周草窗武林旧事）</font></span></font></font></p>
<ul>
&nbsp;&nbsp;&nbsp;&nbsp;梦里瞢腾说梦华。莺莺燕燕已天涯。蕉中覆处应无鹿，汉上从来不见花。
</font><p></p>
&nbsp;&nbsp;&nbsp;&nbsp;今古事，古今嗟。西湖流水响琵琶。铜驼烟雨栖芳草，休向江南问故家。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（别苗仲通）</font></span></font></font></p>
<ul>
&nbsp;&nbsp;&nbsp;&nbsp;柳间花外。日日离人泪。忆得楼心和月醉。落叶与愁俱碎。
</font><p></p>
&nbsp;&nbsp;&nbsp;&nbsp;如今一笑吴中。眼青犹认衰翁。先泛扁舟烟水，西湖多定相逢。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（过金桂轩坟园）</font></span></font></font></p>
<ul>
&nbsp;&nbsp;&nbsp;&nbsp;□□晴树。寒食无风雨。记得当时游冶处。桂底一身香露。
</font><p></p>
&nbsp;&nbsp;&nbsp;&nbsp;神仙只在蓬莱。不知白鹤飞来。乘兴飘然归去，_人踏破苍苔。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;此解，时至大庚戌七月也。\\
</font><p></p>
&nbsp;&nbsp;&nbsp;&nbsp;满头风雪昔同游。同载月明舟。回来又续西湖梦，绕江南、那处无愁。赢得如今老大，依然只是漂流。
</font><p></p>
&nbsp;&nbsp;&nbsp;&nbsp;故人翦烛对花讴。不记此身浮。征衣冷落荷衣暖，径虽荒、也合归休。明□□□烟水，相思却在并州。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;画溪，作渔歌子十解，述古调也。\\
</font><p></p>
&nbsp;&nbsp;&nbsp;&nbsp;□卯湾头屋数间。放船收尽一溪山。聊适兴，且怡颜。问天难买是真闲。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□□溪流。紧系篱边一叶舟。沽酒去，闭门休。从此清闲不属鸥。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□白云多。童子贪眠枕绿蓑。莞尔笑，浩然歌。奈此萧萧落叶何。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□半树梅。卷帘一色玉蓬莱。宜啸咏，莫徘徊。乘兴扁舟好去来。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□□子同。更无人识老渔翁。来往事，有无中。却恐桃源自此通。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□□求鱼。钓不得鱼还自如。尘事远，世人疏。何须更写绝交书。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□濯尘缨。严濑溪有重轻。多少事，古今情。今人当似古人清。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□□浮家。篷底光阴鬓未华。停短棹，舣平沙。流来恐是杏坛花。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□□□孤村。路隔尘寰水到门。斜照散，远云昏。白鹭飞来老树根。
</font><p></p>
</ul><p></p>
<p align="center"><font face="黑体" size="3" color="#000080">渔歌子</font></font></font></p>
<ul>
&nbsp;&nbsp;&nbsp;&nbsp;□□□年酒半酣。知鱼知我静中参。峰六六，径三三。此怀难与俗人谈。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font></font></font></p>
<ul>
&nbsp;&nbsp;&nbsp;&nbsp;闷蕊惊寒减艳痕。蜂也消魂。蝶也消魂。醉归无月傍黄昏。知是花村。知是前村。
</font><p></p>
&nbsp;&nbsp;&nbsp;&nbsp;留得闲枝叶半存。好似桃根。不似桃根。小楼昨夜雨声浑。春到三分。秋到三分。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;野色一桥分。活水流云直到门。落叶堆篱从不扫，开尊。醉里教儿诵楚文。
</font><p></p>
&nbsp;&nbsp;&nbsp;&nbsp;隔断马蹄痕。商鼎熏花独自闻。吟思更添清绝处，黄昏。月白枝寒雪满村。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（过吴见屠存博近诗，有怀其人）</font></span></font></font></p>
<ul>
&nbsp;&nbsp;&nbsp;&nbsp;五湖一叶。风浪何时歇。醉里不知花影别。依旧空山明月。
</font><p></p>
&nbsp;&nbsp;&nbsp;&nbsp;夜深鹤怨归迟。此时那处堪归。门外一株杨柳，折来多少相思。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（清明夜雪）</font></span></font></font></p>
<ul>
&nbsp;&nbsp;&nbsp;&nbsp;一夜凝寒，忽成琼树，换却繁华。因甚春深，片红不到，绿水人家。
</font><p></p>
&nbsp;&nbsp;&nbsp;&nbsp;眼惊白昼天涯。空望断、尘香钿车。独立回风，不阑惆怅，莫是梨花。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（陆义斋燕喜亭）</font></span></font></font></p>
<ul>
&nbsp;&nbsp;&nbsp;&nbsp;窗密春声聚，花多水影重。只留一路过东风。围得生香不断、锦熏笼。
</font><p></p>
&nbsp;&nbsp;&nbsp;&nbsp;月地连金屋，云楼瞰翠蓬。惺忪笑语隔帘栊。知是谁调鹦鹉、柳阴中。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（闲居）</font></span></font></font></p>
<ul>
&nbsp;&nbsp;&nbsp;&nbsp;万红梅里幽深处。甚杖屦、来何暮。草带湘香穿水树。尘留不住。云留却住。壶内藏今古。
</font><p></p>
&nbsp;&nbsp;&nbsp;&nbsp;独清懒入终南去。有忙事、修花谱。骑省不须重作赋。园中成趣。琴中得趣。酒醒听风雨。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
