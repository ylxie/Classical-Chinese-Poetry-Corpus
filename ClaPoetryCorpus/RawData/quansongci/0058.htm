<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李&nbsp;祁</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;梨花院宇。淡月倾云初过雨。一枕轻寒。梦入西瑶小道山。
</font><p></p>
&nbsp;&nbsp;&nbsp;&nbsp;花深人静。帘锁御香清昼永。红药阑干。玉案春风窈窕间。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;楼下清歌，水流歌断春风暮。梦云烟树。依约江南路。
</font><p></p>
&nbsp;&nbsp;&nbsp;&nbsp;碧水黄沙，梦到寻梅处。花无数。问花无语。明月随人去。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;绿琐窗纱明月透。正清梦、莺啼柳。碧井银瓶鸣玉L。翔鸾妆样，粲花衫绣。分付春风手。
</font><p></p>
&nbsp;&nbsp;&nbsp;&nbsp;喜入秋波娇欲溜。脉脉青山两眉秀。玉枕春寒郎知否。归来留取，御香襟袖。同饮酴酒。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;春阴淡淡，春波渺渺，帘卷花稍香雾。小舟谁在落梅村，正梦绕、清溪烟雨。
</font><p></p>
&nbsp;&nbsp;&nbsp;&nbsp;碧山学士，云房娇小，须要五湖同去。桃花流水鳜鱼肥，恰趁得、江天佳处。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;校书学士小蓬山。新参玉笋班。买花归去五湖间。浣花龙尾湾。下脱
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;袅袅秋风起，萧萧败叶声。岳阳楼上听哀筝。楼下凄凉江月、为谁明。
</font><p></p>
&nbsp;&nbsp;&nbsp;&nbsp;雾雨沈云梦，烟波渺洞庭。可怜无处问湘灵。只有无情江水、绕孤城。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;春风碧水满郎湖。水清梅影疏。渡江桃叶酒家垆。髻鬟云样梳。
</font><p></p>
&nbsp;&nbsp;&nbsp;&nbsp;吹玉蕊，饮琼腴。不须红袖扶。少年随意数花须。老来心已无。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;照江梅词，寄任蕴明。蕴明尝许缘檄载侍儿见过，又于汉籍伎有目成者因以为戏\\
</font><p></p>
&nbsp;&nbsp;&nbsp;&nbsp;郎官湖上探春回。初见照江梅。过尽竹溪流水，无人知道花开。
</font><p></p>
&nbsp;&nbsp;&nbsp;&nbsp;佳人何处，江南梦远，殊未归来。唤取小丛教看，隔江烟雨楼台。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;拾翠亭前水满，郎官湖上春回。仪龙新碾试琼杯。更觉春江有味。
</font><p></p>
&nbsp;&nbsp;&nbsp;&nbsp;拄杖行穿翠筱，吹花醉绕江梅。故园心事老相催。此意陶潜能会。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;云观三山清露，长生万鬣青松。琼王敖珠珥下秋空。一笑满天鸾凤。
</font><p></p>
&nbsp;&nbsp;&nbsp;&nbsp;雾鬓新梳绀绿，霞衣旧佩柔红。更邀豪俊驭南风。此意平生飞动。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;春水湖塘深处。竹暗沙洲无路。闲伴落花来，却信东风归去。且住。且住。细看两山烟雨。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;不见玉人清晓。长啸一声云杪。碧水满阑塘，竹外一枝风袅。奇妙。奇妙。半夜山空月皎。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（郎官湖）</font></span></font></font></p>
<ul>
&nbsp;&nbsp;&nbsp;&nbsp;碧山横绕清湖，茂林秀麓波光里。南宫老大，西洲漂荡，危亭重倚。雨步云行，饵风饮雾，平生游戏。笑此中空洞，都无一物，有神妙、浩然气。
</font><p></p>
&nbsp;&nbsp;&nbsp;&nbsp;扫尽云南梦北，看三江五湖秋水。狂歌两解，清尊一举，超然千里。江汉苍茫，故人何处，山川良是。待白萍露下，青天月上，约骑鲸起。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;拍手趁西风。惊起乖龙。青山绿水古今同。唯有一轮山上月，长照江中。
</font><p></p>
&nbsp;&nbsp;&nbsp;&nbsp;一点落金钟。浑似虚空。道人不住有云峰。但是人家清酒瓮，行处相逢。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
