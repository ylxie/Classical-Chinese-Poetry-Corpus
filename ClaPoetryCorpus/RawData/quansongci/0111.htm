<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;周必大</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;乘成台上晓书云。黄色映天庭。已谢浮名浮利，也知来应长生。
</font><p></p>
&nbsp;&nbsp;&nbsp;&nbsp;边亭卧鼓，余粮栖亩，朝野欢声。从此四时八节，弟兄常醉金觥。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;之语，戏往一阕以解嘲\\
</font><p></p>
&nbsp;&nbsp;&nbsp;&nbsp;天壤茫茫，人心殊观，未免因欠思余。太山邱垤，同载一方舆。那更长沙下湿，祝融峰、才比吾庐。秋风冷，攀缘汗浃，应叹苦区区。
</font><p></p>
&nbsp;&nbsp;&nbsp;&nbsp;登高，聊尔耳，何须蜡屐，谁暇膏车。默存处，清都宛在须臾。笑约乘鸾羽客，窥倒景、拊掌崎岖。归来把，萸囊菊盏，一为洗泥涂。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（和从周宣教韵祝千岁寿，请呼段、马二生歌之）</font></span></font></font></p>
<ul>
&nbsp;&nbsp;&nbsp;&nbsp;梅乍吐。趁寿席、香风度。人与此花俱独步。风流天付与。
</font><p></p>
&nbsp;&nbsp;&nbsp;&nbsp;好在青云歧路。愿共作、和羹侣。归访赤松辞万户。莺花犹是主。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（葛守坐上出此词，道思归之意，走笔次其韵）</font></span></font></font></p>
<ul>
&nbsp;&nbsp;&nbsp;&nbsp;报答风光，满倾琼液休思睡。乱莺声碎。来往甘棠底。
</font><p></p>
&nbsp;&nbsp;&nbsp;&nbsp;闻道中和，深简君王意。归舟起。到时应是。玉殿槐交翠。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;醉上兰舟，羡他沙暖鸳鸯睡。月波金碎。愁海深无底。
</font><p></p>
&nbsp;&nbsp;&nbsp;&nbsp;太守新词，解释无穷意。高歌起。浮云间事。浑付烟中翠。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（赴池阳郡会，坐中见梅花赋丁亥九月己丑）</font></span></font></font></p>
<ul>
&nbsp;&nbsp;&nbsp;&nbsp;踏白江梅，大都玉断酥凝就。雨肥霜逗。痴了闺房秀。
</font><p></p>
&nbsp;&nbsp;&nbsp;&nbsp;莫待冬深，雪压风欺后。君知否。却嫌伊瘦。仍怕伊]u。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（七夜，赵富文出家姬小琼，再赋丁亥七月己丑）</font></span></font></font></p>
<ul>
&nbsp;&nbsp;&nbsp;&nbsp;秋夜乘槎，客星容到天孙渚。眼波微注。将谓牵牛渡。
</font><p></p>
&nbsp;&nbsp;&nbsp;&nbsp;见了还非，重理霓裳舞。都无误。几年一遇。莫讶周郎顾。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;非泛泛祝词也戊子\\
</font><p></p>
&nbsp;&nbsp;&nbsp;&nbsp;月眉新画露珠圆。今夕正相鲜。欲导唐家诞节，先生汉相韦贤。
</font><p></p>
&nbsp;&nbsp;&nbsp;&nbsp;悬知此去，莺迁春谷，鹗在秋天。班首算来旬岁，状头看取明年。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;故每戏之己丑\\
</font><p></p>
&nbsp;&nbsp;&nbsp;&nbsp;九重深念朔庭空。良弼梦时中。擢第难遵常制，筑岩直继高风。
</font><p></p>
&nbsp;&nbsp;&nbsp;&nbsp;明年东府，金钗珠履，列鼎鸣钟。良酝傥分焦革，早禾休浸曹公。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（次江西帅吴明可韵庚寅四月。明可，台州人。自云近世未有二府）</font></span></font></font></p>
<ul>
&nbsp;&nbsp;&nbsp;&nbsp;山川迥别。赤城自古雄东越。钟英储秀簪绅列。何事黄扉，殊未相黄发。
</font><p></p>
&nbsp;&nbsp;&nbsp;&nbsp;如今衮职那容缺。人心恰与天时合。看看字号彤庭发。初破天荒，留与后来说。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;才高句杰。飞黄却应鸾和节。新词聊卷波澜阔。泉玉淙＿，犹不比清切。
</font><p></p>
&nbsp;&nbsp;&nbsp;&nbsp;相逢未稳愁相别。南园烟草南楼月。阳关西出重吹彻。垂柳新栽，宁忍便攀折。|<明可新创南园。>|
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（暮春鲁氏坐上次胡邦衡韵）</font></span></font></font></p>
<ul>
&nbsp;&nbsp;&nbsp;&nbsp;三月群贤毕集，二天五马先光。传觞击鼓底匆忙。画o将飞江上。
</font><p></p>
&nbsp;&nbsp;&nbsp;&nbsp;鲁国方虚两社，齐人要复侵疆。延英引对上东廊。应念幽人相望。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（再赋送行）</font></span></font></font></p>
<ul>
&nbsp;&nbsp;&nbsp;&nbsp;藉甚新除刺史，归然鲁殿灵光。诏书催发棹讴忙。沙路从今稳上。
</font><p></p>
&nbsp;&nbsp;&nbsp;&nbsp;有喜刊除戎索，无劳远抚闽疆。日高龙影转槐廊。想见清光注望。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
