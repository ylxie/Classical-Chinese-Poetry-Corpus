<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top"> <font size="5"><b><font color="#CC33FF"><br>
                  <br>
                  &nbsp;&nbsp;&nbsp;&nbsp;&nbsp;&nbsp;侯 &nbsp;</font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（题岳麓法华台）</font></span></p>
<ul>
&nbsp;&nbsp;&nbsp;&nbsp;晓雾散晴渚，秋色满湘山。青鞋黄帽，忄欠与名士共跻攀。窈窕深林幽谷，诘曲危亭飞观，俯首视尘寰。长啸望天末，余响下云端。
<p></p>
&nbsp;&nbsp;&nbsp;&nbsp;白鹤去，荒井在，汲清寒。醒然毛骨，浮丘招我御风还。拂拭苍崖苔藓，一写胸中豪气，渺渺洞庭宽。山鬼善呵护，千载照层峦。
<p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（上饶送程伯禹尚书）</font></span></p>
<ul>
&nbsp;&nbsp;&nbsp;&nbsp;凉吹送溪雨，落日散汀鸥。暮天空阔无际，层t绿蛾浮。上印初辞藩寄，拂袖欣还故里，归骑及中秋。倚杖饱山阁，回首翠微楼。
<p></p>
&nbsp;&nbsp;&nbsp;&nbsp;一区宅，千里客，旧从游。甘棠空有余荫，谁解挽公留。翰墨文章独步，富贵功名余事，当代仰风流。暂蜡登山屐，终作济川舟。
<p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为郑子礼提刑寿）</font></span></p>
<ul>
&nbsp;&nbsp;&nbsp;&nbsp;湘水照秋碧，衡岳际天高。绣衣玉节、清晓欢颂拥旌旄。本是紫庭梁栋，暂借云台耳目，驿传小游遨。五＿与三楚，x爱胜春醪。
<p></p>
&nbsp;&nbsp;&nbsp;&nbsp;扫＿枪，苏耄倪，载弓橐。远民流恋、须信寰海待甄陶。坐享龟龄鹤算，稳佩金鱼玉带，常近赭黄袍。岁岁秋月底，沈醉紫檀槽。
<p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为张敬夫直阁寿）</font></span></p>
<ul>
&nbsp;&nbsp;&nbsp;&nbsp;天地孕冲气，霜雪实嘉平。粹然经世材具，应为圣时生。妙处为仁受用。颠倒纵横无壅。一笑泮春冰。袖手无一语，四海已倾情。
<p></p>
&nbsp;&nbsp;&nbsp;&nbsp;紫岩老，游戏事，悟诚明。当年夷夏高仰，玉振更金声。家有渊骞高第。可但闻诗闻礼。衣钵要相承。周＿绚余彩，商鼎味新羹。
<p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（送张丞罢官归柯山）</font></span></p>
<ul>
&nbsp;&nbsp;&nbsp;&nbsp;楚山无际碧。湛一溪晴绿，四郊寒色。霜华弄初日。看玉明遥草，金铺平碛。天涯倦翼。更何堪、临岐送客。念飞蓬、断梗无踪，把酒后期难觅。
<p></p>
&nbsp;&nbsp;&nbsp;&nbsp;愁寂。梅花憔悴，茅舍萧疏，倍添凄恻。维舟岸侧。留君饮，醉休惜。想柯山春晚，还家应对，菊花松坚旧宅。叹宦游、索寞情怀，甚时去得。
<p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（为刘信叔大尉寿）</font></span></p>
<ul>
&nbsp;&nbsp;&nbsp;&nbsp;溥天氛＿廓。看庆绵鸿祚，勋昭麟阁。蕃宣换符钥。占西南襟带，遍□油幕。湘流绕郭。蔼一城、和气雾薄。听嘈嘈、比屋欢声，共说吏闲民乐。
<p></p>
&nbsp;&nbsp;&nbsp;&nbsp;遥想芗菲凫暖，翠拥屏深，晓风传乐。琼腴缓酌。花阴淡，柳丝弱。在松凋鹤瘦，莲＿龟老，丹颊常如旧渥。趁天申、去押西班，奉觞御幄。
<p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（咏含笑）</font></span></p>
<ul>
&nbsp;&nbsp;&nbsp;&nbsp;春风无检束。放倡条冶叶，恣情丹绿。□莺喧燕宿。似东邻北里，都无贞淑。高情恨蹙。叹何时、重见桂菊。又谁知、天上黄姑，扫尽晚春余俗。
<p></p>
&nbsp;&nbsp;&nbsp;&nbsp;幽独。铅华不御，翡翠帷深，郁金裙蔌。长眉＿目。嫣然态，倚修竹。纵青门瓜美，江陵橘老，怎比无穷剩馥。最难禁、扇底横枝，恼人睡足。
<p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（中秋上刘恭甫舍人）</font></span></p>
<ul>
&nbsp;&nbsp;&nbsp;&nbsp;天阔江南，秋未老、空江澄碧。江外月、飞来千丈，水天同色。万屋覆银清不寐，一城踏雪寒无迹。况楚风、连陌竞张灯，如元夕。
<p></p>
&nbsp;&nbsp;&nbsp;&nbsp;山獠静，棠阴寂。秋稼盛，香醪直。听子城吹角，青楼横笛。君不见、苏仙翻醉墨，一篇水调锵金石。念良辰美景赏心时，诚难得。
<p></p>
</ul><p></p>
<p align="center"><font face="黑体" size="3" color="#000080">满江红</font></p>
<ul>
&nbsp;&nbsp;&nbsp;&nbsp;困顿春眠，无情思、梦魂飘泊。檐外雨、霏霏冉冉，乍晴还落。山黛四围频入眼，柳丝一缕低荣阁。念沈郎、多感更伤春，腰如削。
<p></p>
&nbsp;&nbsp;&nbsp;&nbsp;风入户，香穿箔。花似旧，人非昨。任游蜂双燕，经营拂掠。海阔锦鱼传不到，洞深紫凤期难约。谩彩笺、牙管倚西窗，题红叶。
<p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和徐叔至御带）</font></span></p>
<ul>
&nbsp;&nbsp;&nbsp;&nbsp;重到西湖，春拆信、露花酥滴。倚危栏、湖山佳处，短屏著色。拟泛一舟苍莽岸，恐伤万里＿游客。赖款门、修竹有高人，留狂迹。
<p></p>
&nbsp;&nbsp;&nbsp;&nbsp;倾盖意，真相得。诗句里，曾相识。看戛然飞动，笔端金石。照眼光浮琼液满，断肠翠拥宫靴窄。问多情、还肯借青鸾，通消息。
<p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（再用韵）</font></span></p>
<ul>
&nbsp;&nbsp;&nbsp;&nbsp;老矣何堪，随处是、春衫酒滴。醉狂时，一挥千字，贝光玉色。失意险为湘岸鬼，浩歌又作长安客。且乘流、除却五侯门，无车迹。
<p></p>
&nbsp;&nbsp;&nbsp;&nbsp;惊人句，天外得。医国手，尘中识。问鼎槐何似，卧云＿石。梦里略无轩冕念，眼前岂是江湖窄。拚蝇头、蜗角去来休，休姑息。
<p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和江亮采）</font></span></p>
<ul>
&nbsp;&nbsp;&nbsp;&nbsp;甚矣吾衰，徒是苦、饥肠为孽。嗟寸禄、区区留恋，形疲心竭。江海一生真可羡，尘埃永昼何堪说。似钝刀、终岁＿空山，宁无缺。
<p></p>
&nbsp;&nbsp;&nbsp;&nbsp;拚放浪，休豪杰。秋水涨，归期决。尽凫长鹤短，任渠分别。芒＿夜寻溪上酒，葛巾晓挂松间月。向丹霄、传语旧交游，慵非拙。
<p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（老人寿词）</font></span></p>
<ul>
&nbsp;&nbsp;&nbsp;&nbsp;夜来霜拂帘旌，淡云丽日开清晓。香貌金暖，冰壶玉嫩，佳辰寒早。橘绿橙黄，袖红裙翠，一堂欢笑。正梅妃月姊，雪肌粉面，争妆点、潇湘好。
<p></p>
&nbsp;&nbsp;&nbsp;&nbsp;莫惜芳尊屡倒。拥群仙、醉游蓬岛。东床俊选，南溟归信，一时俱到。鬓影摇春，命书纡锦，子孙环绕。看他时归去，飞觞石涧，侍甘泉老。
<p></p>
</ul><p></p>
<p align="center"><font face="黑体" size="3" color="#000080">多丽</font></p>
<ul>
&nbsp;&nbsp;&nbsp;&nbsp;帝城春，玉堂深处飞烟。想圣人、恩隆内职，左押赐传宣。彩衣明、瑶觞膝下，花昼永、锦瑟尊前。富贵从来，功名余事，鼎彝勒遍笔如椽。向中禁、琐窗偷觑，王母语当年。清平世，衣冠是谁，三世甘泉。
<p></p>
&nbsp;&nbsp;&nbsp;&nbsp;记年时、翘才献寿，小诗曾鹛笺。望三槐、云霞交映，照五彩、衮绣相鲜。当日非谀，如今方信，门人称颂是师言。况自有、两宫x眷，卜梦亦徒然。看指日，鼎新化炉，一气陶甄。
<p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（和王圣俞）</font></span></p>
<ul>
&nbsp;&nbsp;&nbsp;&nbsp;沧浪万顷，厌尘缨、手掬清流频洗。落日孤云烟渚净，鸥没澄波心里。一舸横秋，两桡开浪，霜竹醒烦耳。萧萧风露，梦回月照船尾。
<p></p>
&nbsp;&nbsp;&nbsp;&nbsp;须信闲少忙多，壶觞并赋咏，莫辜云水。乘兴前溪溪转□，隐约归帆天际。红蓼丹枫，黄芦白竹，总胜春桃李。浮丘何在，与君共跨琴鲤。
<p></p>
</ul><p></p>
<p align="center"><font face="黑体" size="3" color="#000080">念奴娇</font></p>
<ul>
&nbsp;&nbsp;&nbsp;&nbsp;竞春台榭，媚东风、迤逦繁红成簇。方霁溪南帘绣卷，和气充盈华屋。金暖香彝，玉鸣舞佩，春笋调丝竹。乌衣宴会，远追王谢高躅。
<p></p>
&nbsp;&nbsp;&nbsp;&nbsp;籍甚四海声名，林泉活计，未许翁知足。日日江边沙露静，人卸来雕毂。八锦行持，五禽游戏，已受长生＿。衮衣蝉冕，最宜双鬓凝绿。
<p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（探梅）</font></span></p>
<ul>
&nbsp;&nbsp;&nbsp;&nbsp;衰翁憨甚，向尊前、手捻一枝寒玉。想见梅台花更好，一片琼田栖绿。短辔轻舆，大家同去，取酒偿x馥。元来春晚，万包空间黄竹。
<p></p>
&nbsp;&nbsp;&nbsp;&nbsp;休恨雪小云娇，出群风韵，已觉桃花俗。羯鼓声高回笑脸，怎得天公来促。江上风平，岭南人远，谁度单于曲。明朝酒醒，但余诗兴天北。
<p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（西湖戏作）</font></span></p>
<ul>
&nbsp;&nbsp;&nbsp;&nbsp;少年心醉杜韦娘。曾格外疏狂。锦笺预约西湖上，共幽深、竹院松窗。愁夜黛眉颦翠，惜归罗帕分香。
<p></p>
&nbsp;&nbsp;&nbsp;&nbsp;重来一梦觉黄粱。空烟水微茫。如今眼底无姚魏，记旧游、凝伫凄凉。入扇柳风残酒，点衣花雨斜阳。
<p></p>
</ul><p></p>
<p align="center"><font face="黑体" size="3" color="#000080">风入松</font></p>
<ul>
&nbsp;&nbsp;&nbsp;&nbsp;东楼烟重暗山光。春意堕微茫。小红嫩绿匀如剪，黯无言、云渡澄江。没处与人逍遣，倚兰情寄斜阳。
<p></p>
&nbsp;&nbsp;&nbsp;&nbsp;共君今夜举清觞。投老各殊方。痴儿官事何时了，恨花时、潘鬓先霜。唤取客帆聊住，将予同下潇湘。
<p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（再用韵）</font></span></p>
<ul>
&nbsp;&nbsp;&nbsp;&nbsp;霏霏小雨恼春光。烟水更弥茫。昨宵把酒高歌处，任一声、鸡唱清江。憔悴杏花如许，情怀应似东阳。
<p></p>
&nbsp;&nbsp;&nbsp;&nbsp;宿酲犹在莫传觞。消闷苦无方。几时玉杵蓝桥路，约云英、同捣玄霜。冷落黄昏庭院，梦回家在三湘。
<p></p>
</ul><p></p>
<p align="center"><font face="黑体" size="3" color="#000080">遥天奉翠华引</font></p>
<ul>
&nbsp;&nbsp;&nbsp;&nbsp;雪消楼外山。正秦淮、翠溢回澜。香梢豆蔻，红轻犹怕春寒。晓光浮画戟，卷绣帘、风暖玉钩闲。紫府仙人，花围羽帔星冠。
<p></p>
&nbsp;&nbsp;&nbsp;&nbsp;蓬莱阆苑，意倦游、常戏世间。佩麟旧都，江左襦F歌欢。只恐催归觐，剩宴都、休诉酒杯宽。明岁应看，钧容舞袖歌鬟。
<p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（建康郡圃赏芍药）</font></span></p>
<ul>
&nbsp;&nbsp;&nbsp;&nbsp;玉麟春晚，绿篇甘棠荫。可是惜花深，旋移得、翻阶红影。朱帘卷处，如在古扬州，宝璎珞，玉盘盂，娇艳交相映。
<p></p>
&nbsp;&nbsp;&nbsp;&nbsp;蓬莱殿里，几样春风鬓。生怕逐朝云，更罗幕、重重遮定。多情绛蜡，常见醉时容，萦舞袖，蔌歌尘，莫负良宵永。
<p></p>
</ul><p></p>
<p align="center"><font face="黑体" size="3" color="#000080">凤凰台上忆吹箫</font><span><font size="2" color="#FF00FF">（耒阳至节戏呈同官）</font></span></p>
<ul>
&nbsp;&nbsp;&nbsp;&nbsp;玉管灰飞，云台珥笔，东君飚驭将还。又正是、霜花□剪，梅粉初干。窈窕红窗髻影，添一线、组绣工闲。潇湘好，雪意尚遥，绿占群山。
<p></p>
&nbsp;&nbsp;&nbsp;&nbsp;应思少年壮气，贪游乐、追随玉勒雕鞍。更化日舒长，赢得觅醉谋欢。老去桑榆趁暖，任从教、潘鬓先斑。犹狂在，挥翰快写春寒。
<p></p>
</ul><p></p>
<p align="center"><font face="黑体" size="3" color="#000080">凤凰台上忆吹箫</font><span><font size="2" color="#FF00FF">（再用韵赠黄宰）</font></span></p>
<ul>
&nbsp;&nbsp;&nbsp;&nbsp;尘暗双凫，菊明山径，何妨倦羽知还。最好是，诗翁醉后，瓶罄XXXX干。一笑东风打耳，心无竞、远与春闲。时时地，觅伴访梅，寻胜登山。
<p></p>
&nbsp;&nbsp;&nbsp;&nbsp;清时俊材定用，看捧诏春郊，月露濡鞍。况表识、买臣贵骨，琴瑟逾欢。好向玉堂视草，金章映、莱子衣斑。山人去，蕙帐夜雨空寒。
<p></p>
</ul><p></p>
<p align="center"><font face="黑体" size="3" color="#000080">凤凰台上忆吹箫</font><span><font size="2" color="#FF00FF">（再用韵咏梅）</font></span></p>
<ul>
&nbsp;&nbsp;&nbsp;&nbsp;浴雪精神，倚风情态，百端邀勒春还。记卓隐、溪桥日暮，驿路泥干。曾伴先生蕙帐，香细细、粉瘦琼闲。伤牢落，一夜梦回，肠断家山。
<p></p>
&nbsp;&nbsp;&nbsp;&nbsp;空教映溪带月，供游客无情，折满雕鞍。便忘了、明窗静几，笔研同欢。莫向高楼喷笛，花似我、蓬鬓霜斑。都休说，今夜倍觉清寒。
<p></p>
</ul><p></p>
<p align="center"><font face="黑体" size="3" color="#000080">凤凰台上忆吹箫</font><span><font size="2" color="#FF00FF">（蜡梅用前韵）</font></span></p>
<ul>
&nbsp;&nbsp;&nbsp;&nbsp;浅染霓裳，轻匀汉额，巫山行雨方还。最好是、肌香蜡莹，萼嫩红干。曾见金钟在列，钧天罢、笋＿都闲。妖饶似，晓镜乍开，绿沁眉山。
<p></p>
&nbsp;&nbsp;&nbsp;&nbsp;休夸瘦枝疏影，湘裙窄、一钩龙麝随鞍。便更做、山人倦赏，畏冷无欢。争奈冰瓯彩笔，题诗处、珠i斓斑。清宵永，相对莫放杯寒。
<p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（次韵张子原寻梅）</font></span></p>
<ul>
&nbsp;&nbsp;&nbsp;&nbsp;雪压小桥溪路断。独立无言，雾鬓风鬟乱。拂拭冰霜君试看。一枝堪寄天涯远。
<p></p>
&nbsp;&nbsp;&nbsp;&nbsp;拟向南邻寻酒伴。折得花归，醉著歌声缓。姑射梦回星斗转。依然月下重相见。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏橄榄灯球儿）</font></span></p>
<ul>
&nbsp;&nbsp;&nbsp;&nbsp;缕金剪彩。茸绾同心带。整整云鬟宜簇戴。雪柳闹蛾难赛。
<p></p>
&nbsp;&nbsp;&nbsp;&nbsp;休夸结实炎州。且看指面纤柔。试问苦人滋味，何如插鬓风流。
<p></p>
</ul><p></p>
<p align="center"><font face="黑体" size="3" color="#000080">清平乐</font></p>
<ul>
&nbsp;&nbsp;&nbsp;&nbsp;忍寒情味。枝染蔷薇水。揽照清溪花影碎。笑杀小桃李。
<p></p>
&nbsp;&nbsp;&nbsp;&nbsp;一生占断春妍。偏宜月露娟娟。欲寄江南春去，乱鸦点破云笺。
<p></p>
</ul><p></p>
<p align="center"><font face="黑体" size="3" color="#000080">玉楼春</font></p>
<ul>
&nbsp;&nbsp;&nbsp;&nbsp;市桥灯火春星碎。街鼓催归人未醉。半嗔还笑眼回波，欲去更留眉敛翠。
<p></p>
&nbsp;&nbsp;&nbsp;&nbsp;归来短烛余红泪。月淡天高梅影细。北风休遣雁南来，断送不成今夜睡。
<p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（次中秋闰月表舅晁仲如韵）</font></span></p>
<ul>
&nbsp;&nbsp;&nbsp;&nbsp;今秋仲月逢余闰。月姊重来风露静。未劳玉斧整蟾宫，又见冰轮浮桂影。
<p></p>
&nbsp;&nbsp;&nbsp;&nbsp;寻常经岁睽佳景。阅月那知还赏咏。庾楼江阔碧天高，遥想飞觞清夜永。
<p></p>
</ul><p></p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（与杨君孜月夜泛舟）</font></span></p>
<ul>
&nbsp;&nbsp;&nbsp;&nbsp;天一色。玉盘冷浸潇湘碧。潇湘碧。短亭系缆，隔江闻笛。
<p></p>
&nbsp;&nbsp;&nbsp;&nbsp;胡床对坐凉生腋。通宵说尽狂踪迹。狂踪迹。少年心事，老来难得。
<p></p>
</ul><p></p>
<p align="center"><font face="黑体" size="3" color="#000080">新荷叶</font><span><font size="2" color="#FF00FF">（金陵府会鼓子词）</font></span></p>
<ul>
&nbsp;&nbsp;&nbsp;&nbsp;柳幄飞绵，风池暖泛新萍。燕垒泥香，玉麟堂外春深。晴云丽日，花浓处、蜂蝶纷纷。偿春一醉，管弦声里欢声。
<p></p>
&nbsp;&nbsp;&nbsp;&nbsp;况是清时，锦衣重到台城。故国江山，向人依旧多情。趁闲行乐，休辜负、冶叶繁英。彤庭归觐，恁时难驻前旌。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（湖上即事）</font></span></p>
<ul>
&nbsp;&nbsp;&nbsp;&nbsp;楼前曲浪归桡急。楼中细雨春风湿。终日倚危阑。故人湖上山。
<p></p>
&nbsp;&nbsp;&nbsp;&nbsp;高情浑似旧。只枉东阳瘦。薄晚去来休。装成一段愁。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（小女淑君索赋晚春词）</font></span></p>
<ul>
&nbsp;&nbsp;&nbsp;&nbsp;东风吹梦春酲恶。琐窗淡淡花阴薄。一夜曲池平。小窗云样明。
<p></p>
&nbsp;&nbsp;&nbsp;&nbsp;绿轻眉懒晕。香浅罗衣润。未见海棠开。卷帘双燕来。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（饯田莘老）</font></span></p>
<ul>
&nbsp;&nbsp;&nbsp;&nbsp;江风漠漠寒山碧。孤鸿声里霜花白。画舸且停桡。有人魂欲销。
<p></p>
&nbsp;&nbsp;&nbsp;&nbsp;相从能几日。总是天涯客。尺素好频裁。休言无雁来。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（荼＿）</font></span></p>
<ul>
&nbsp;&nbsp;&nbsp;&nbsp;东君管尽闲花草。红红白白知多少。末后一奁香。绿庭春昼长。
<p></p>
&nbsp;&nbsp;&nbsp;&nbsp;道人心似海。梦冷屏山里。莫剪最长条。从教玉步摇。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;东风卷尽欺花雨。月明皎纸庭前路。月底且论诗。从教露湿衣。
<p></p>
&nbsp;&nbsp;&nbsp;&nbsp;明朝愁入绪。各自东归去。后夜月明中。绿尊谁与同。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（木犀十咏带月）</font></span></p>
<ul>
&nbsp;&nbsp;&nbsp;&nbsp;绿帷剪剪黄金碎。西风庭院清如水。月姊更多情。与人无际明。
<p></p>
&nbsp;&nbsp;&nbsp;&nbsp;浓阴遮玉砌。桂影冰壶里。灭烛且徜徉。夜深应更香。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（披风）</font></span></p>
<ul>
&nbsp;&nbsp;&nbsp;&nbsp;靓妆金翠盈盈晚。凝情有恨无人管。何处一帘风。故人天际逢。
<p></p>
&nbsp;&nbsp;&nbsp;&nbsp;从教香扑鬓。只怕繁华尽。牢落正悲秋。非□谁解愁。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（照溪）</font></span></p>
<ul>
&nbsp;&nbsp;&nbsp;&nbsp;江梅占尽江头雪。忍寒玉骨夸清绝。不似杜秋娘。婆娑秋水傍。
<p></p>
&nbsp;&nbsp;&nbsp;&nbsp;波光涵晚日。照影从教密。隐隐认遥黄。隔溪十里香。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（怕叮</font></span></p>
<ul>
&nbsp;&nbsp;&nbsp;&nbsp;黄昏曾见凌波步。无端暝色催人去。一夜露华浓。香销兰菊丛。
<p></p>
&nbsp;&nbsp;&nbsp;&nbsp;缕金衣易湿。莫对西风泣。洗尽夜来妆。温泉初赐汤。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（命觞）</font></span></p>
<ul>
&nbsp;&nbsp;&nbsp;&nbsp;休文多病疏杯酌。被花恼得心情恶。碧树又惊秋。追欢怀旧游。
<p></p>
&nbsp;&nbsp;&nbsp;&nbsp;与君聊一醉。醉倒花阴里。斜日下阑干。满身金屑寒。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（簪髻）</font></span></p>
<ul>
&nbsp;&nbsp;&nbsp;&nbsp;交刀剪碎琉璃碧。深黄一穗珑松色。玉蕊纵妖娆。恐无能样娇。
<p></p>
&nbsp;&nbsp;&nbsp;&nbsp;绿窗初睡起。堕马慵梳髻。斜插紫鸾钗。香从鬓底来。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（熏沈）</font></span></p>
<ul>
&nbsp;&nbsp;&nbsp;&nbsp;黄姑青女交相忌。眼看尘土占芳蕊。急埽满阑金。小奁熏水沈。
<p></p>
&nbsp;&nbsp;&nbsp;&nbsp;博山银叶透。浓馥穿罗袖。犹欲问鸿都。太真安稳无。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（来梦）</font></span></p>
<ul>
&nbsp;&nbsp;&nbsp;&nbsp;午庭栩栩花间蝶。翅添金粉穿琼叶。曾见羽衣黄。瑶台淡薄妆。
<p></p>
&nbsp;&nbsp;&nbsp;&nbsp;醒来魂欲断。掺掺芳英满。梦里尚偷香。何堪秋夜长。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（写真）</font></span></p>
<ul>
&nbsp;&nbsp;&nbsp;&nbsp;霓裳舞罢难留住。湘裙缓若轻烟去。动是隔年期。生绡傅艳姿。
<p></p>
&nbsp;&nbsp;&nbsp;&nbsp;精神浑似旧。碧暗黄金瘦。永夜对西窗。何缘襟袖香。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（怨别）</font></span></p>
<ul>
&nbsp;&nbsp;&nbsp;&nbsp;揉香嗅蕊朝还暮。无端却被西风误。底死欲留伊。金尘蔌蔌飞。
<p></p>
&nbsp;&nbsp;&nbsp;&nbsp;茂陵头已白。新聘谁相得。耐久莫相思。年年秋与期。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;金鼎香销浓麝，碧梧影转阑干。可庭明月绮窗闲。帘幕低垂不卷。
<p></p>
&nbsp;&nbsp;&nbsp;&nbsp;一自高唐人去，秋风几许摧残。拂檐修竹韵珊珊。梦断山长水远。
<p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（赠蔡仲常侍儿初娇）</font></span></p>
<ul>
&nbsp;&nbsp;&nbsp;&nbsp;豆蔻梢头年纪，芙蓉水上精神。幼云娇玉两眉春。京洛当时风韵。
<p></p>
&nbsp;&nbsp;&nbsp;&nbsp;金缕深深劝客，雕梁蔌蔌飞尘。主人从得董双成。应忘瑶池宴饮。
<p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（东园饯母舅晁阁学镇临川）</font></span></p>
<ul>
&nbsp;&nbsp;&nbsp;&nbsp;东风一夜吹晴雨。小园里、春如许。桃李无言情难诉。阳关车马，灞桥风月，移入江天暮。
<p></p>
&nbsp;&nbsp;&nbsp;&nbsp;双旌明日留难住。今夕清觞且频举。咫尺清明三月暮。寻芳宾客，对花杯酌，回首西江路。
<p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（为外大父林下老人寿）</font></span></p>
<ul>
&nbsp;&nbsp;&nbsp;&nbsp;年年寓屋称觞处。陪彩绶、尊前舞。牢落潇湘归去未。腊梅开遍，冰蟾圆后，梦断灵溪路。
<p></p>
&nbsp;&nbsp;&nbsp;&nbsp;长年厚福天分付。算四海、今独步。涧竹岩花如旧否。与翁相伴，岁寒庭户，尽占闲中趣。
<p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（戏用贺方回韵饯别朱少章）</font></span></p>
<ul>
&nbsp;&nbsp;&nbsp;&nbsp;三年牢落荒江路。忍明日、辄帆去。冉冉年光真暗度。江山舞助，风波有险，不是留君处。
<p></p>
&nbsp;&nbsp;&nbsp;&nbsp;梅花万里伤迟暮。驿使来时望佳句。我拚归休心已许。短篷孤棹，绿蓑青笠，稳泛潇湘雨。
<p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（亦名宴西园）</font></span></p>
<ul>
&nbsp;&nbsp;&nbsp;&nbsp;晴日烘香花睡。花艳浮杯人醉。杨柳绿丝风。水溶溶。
<p></p>
&nbsp;&nbsp;&nbsp;&nbsp;留恋芳丛深处。懒上锦鞯归去。待得牡丹开。更同来。
<p></p>
</ul><p></p>
<p align="center"><font face="黑体" size="3" color="#000080">四犯令</font></p>
<ul>
&nbsp;&nbsp;&nbsp;&nbsp;月破轻云天淡注。夜悄花无语。莫听阳关牵离绪。拚酩酊、花深处。
<p></p>
&nbsp;&nbsp;&nbsp;&nbsp;明日江郊芳草路。春逐行人去。不似酴开独步。能著意、留春住。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（县圃约同官赏海棠）</font></span></p>
<ul>
&nbsp;&nbsp;&nbsp;&nbsp;万点胭脂落日烘。坐间酒面散微红。谁教艳质撩潘鬓，生怕朝云逐楚风。
<p></p>
&nbsp;&nbsp;&nbsp;&nbsp;寻画烛，照芳容。夜深两行锦灯笼。朱唇翠袖休凝伫，几许春情睡思中。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font></p>
<ul>
&nbsp;&nbsp;&nbsp;&nbsp;蜀锦吴绫剪染成。东皇花令一番新。风帘不碍寻巢燕，雨叶偏禁斗草人。
<p></p>
&nbsp;&nbsp;&nbsp;&nbsp;非病酒，不关春。恨如芳草思连云。西楼角畔双桃树，几许浓苞等露匀。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（赏芍药）</font></span></p>
<ul>
&nbsp;&nbsp;&nbsp;&nbsp;梦想当年姚魏家。尊前重见旧时花。双檠分焰交红影，四座春回粲晚霞。
<p></p>
&nbsp;&nbsp;&nbsp;&nbsp;杯潋滟，帽＿斜。夜深绝艳愈清佳。天明恐逐行云去，更著重重翠幕遮。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（送田簿秩满还＿・川）</font></span></p>
<ul>
&nbsp;&nbsp;&nbsp;&nbsp;只有梅花是故人。岁寒情分更相亲。红鸾跨碧江头路，紫府分香月下身。
<p></p>
&nbsp;&nbsp;&nbsp;&nbsp;君既去，我离群。天涯白发怕逢春。西湖苍莽烟波里，来岁梅时痛忆君。
<p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（双头芍药）</font></span></p>
<ul>
&nbsp;&nbsp;&nbsp;&nbsp;翻阶红药竞芬芳。著意巧成双。须信扬州国艳，旧时曾在昭阳。
<p></p>
&nbsp;&nbsp;&nbsp;&nbsp;盈盈背立，同心对绾，联萼飞香。牢贮深沈金屋，任教蝶困蜂忙。
<p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（建康大雪，戏呈母舅晁留守）</font></span></p>
<ul>
&nbsp;&nbsp;&nbsp;&nbsp;漏云初见六花开。惊巧妒江梅。飘洒元戎小队，玉妆旌旆归来。
<p></p>
&nbsp;&nbsp;&nbsp;&nbsp;恩同化手，春回陇亩，欢到尊＿。记取明朝登览，绿漪惟有秦淮。
<p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（谢郭道深惠菊，有二小鬟）</font></span></p>
<ul>
&nbsp;&nbsp;&nbsp;&nbsp;露英云萼一般清。揉雪更雕琼。预喜重阳登览，大家插帽浮觥。
<p></p>
&nbsp;&nbsp;&nbsp;&nbsp;分香减翠，殷勤远寄，珍重多情。不似绮窗双艳，向人解语倾城。
<p></p>
</ul><p></p>
<p align="center"><font face="黑体" size="3" color="#000080">朝中措</font></p>
<ul>
&nbsp;&nbsp;&nbsp;&nbsp;依微春绿遍江干。烟水小屏寒。惆怅雁行南北，新词不忍拈看。
<p></p>
&nbsp;&nbsp;&nbsp;&nbsp;从今寄取，临风把酒，役梦忘飧。飞絮落花时候，扁舟也到孤山。
<p></p>
</ul><p></p>
<p align="center"><font face="黑体" size="3" color="#000080">朝中措</font></p>
<ul>
&nbsp;&nbsp;&nbsp;&nbsp;风帘交翠篆香飘。却暑卷轻绡。最好佳辰相近，寿觞对饮连宵。
<p></p>
&nbsp;&nbsp;&nbsp;&nbsp;仙翁未老，云中跨凤，台上吹箫。看取他年荣事，鱼轩入侍涂椒。
<p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（元夕上潭帅刘共甫舍人）</font></span></p>
<ul>
&nbsp;&nbsp;&nbsp;&nbsp;年来玉帐罢兵筹。灯市小迟留。花外香随金勒，酒边人倚红楼。
<p></p>
&nbsp;&nbsp;&nbsp;&nbsp;沙堤此去，传柑侍宴，天上风流。还记月华小队，春风十里潭州。
<p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（为云庵寿）</font></span></p>
<ul>
&nbsp;&nbsp;&nbsp;&nbsp;年年重午近佳辰。符艾一番新。满酌九霞奇酝，寿君两鬓长春。
<p></p>
&nbsp;&nbsp;&nbsp;&nbsp;闺中秀美，何如赋得，林下精神。早办荆钗布袖，共为云水闲人。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（金陵府会鼓子词）</font></span></p>
<ul>
&nbsp;&nbsp;&nbsp;&nbsp;春日迟迟，柳丝金淡东风软。绿娇红浅。帘幕飞新燕。
<p></p>
&nbsp;&nbsp;&nbsp;&nbsp;玉帐优游，赢得花间宴。香尘远。暂停歌扇。□醉深深院。
<p></p>
</ul><p></p>
<p align="center"><font face="黑体" size="3" color="#000080">点绛唇</font></p>
<ul>
&nbsp;&nbsp;&nbsp;&nbsp;约莫香来，倚阑低瞰花如雪。怨深愁绝。瘦似年时节。
<p></p>
&nbsp;&nbsp;&nbsp;&nbsp;岁一相逢，常是匆匆别。歌壶缺。又还吹彻。笛里关山月。
<p></p>
</ul><p></p>
<p align="center"><font face="黑体" size="3" color="#000080">苏武慢</font><span><font size="2" color="#FF00FF">（湖州赵守席上作）</font></span></p>
<ul>
&nbsp;&nbsp;&nbsp;&nbsp;暗雨收梅，晴波摇柳，万顷水精宫冷。桥森画栋，岸列红楼，两岸翠帘交映。天上行舟，鉴中开户，人在蕊珠仙境。况吟烟啸月，弹丝吹竹，太平歌咏。
<p></p>
&nbsp;&nbsp;&nbsp;&nbsp;人尽说、铜虎分贤，银潢储秀，巩固行都藩屏。棠阴散暑，鼎篆凝香，永日一庭虚静。红袖持觞，彩笺挥翰，适意酒豪诗俊。看飞云丹诏，行沙金勒，待公归觐。
<p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（和邢公昭）</font></span></p>
<ul>
&nbsp;&nbsp;&nbsp;&nbsp;莫欺骑省鬓边华。曾虑苏小家。彩丝萦腕剪轻霞。菖蒲酒更嘉。
<p></p>
&nbsp;&nbsp;&nbsp;&nbsp;人别后，叹飞花。云山和梦遮。吴笺小字写流沙。几行秋雁斜。
<p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（为邢鲁仲小鬟赋）</font></span></p>
<ul>
&nbsp;&nbsp;&nbsp;&nbsp;美人小字称春娇。云鬟玉步摇。淡妆浓态楚宫腰。梅枝雪未消。
<p></p>
&nbsp;&nbsp;&nbsp;&nbsp;拚恼乱，尽妖娆。微窝生脸潮。算来虚度可怜宵。醉魂谁与招。
<p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（为张丞寿）</font></span></p>
<ul>
&nbsp;&nbsp;&nbsp;&nbsp;薰风吹尽不多云。晓天如水清。哦松庭院忽闻笙。帘疏香篆明。
<p></p>
&nbsp;&nbsp;&nbsp;&nbsp;兰玉盛，凤和鸣。家声留汉庭。狨鞍长傍九重城。年年双鬓青。
<p></p>
</ul><p></p>
<p align="center"><font face="黑体" size="3" color="#000080">浪淘沙</font></p>
<ul>
&nbsp;&nbsp;&nbsp;&nbsp;晓日掠轻云。霜瓦鳞鳞。六朝山色俨如新。家在洞庭南畔住，身在江滨。
<p></p>
&nbsp;&nbsp;&nbsp;&nbsp;华发照乌巾。无意寻春。空将两袖拂飞尘。可惜梅花开近路，恼尽行人。
<p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（壬午元宵戏呈元汝功参议）</font></span></p>
<ul>
&nbsp;&nbsp;&nbsp;&nbsp;元夕风光，中兴时候。东风著意催梅柳。谁家银字小笙簧，倚阑度曲黄昏后。
<p></p>
&nbsp;&nbsp;&nbsp;&nbsp;拨雪张灯，解衣贳酒。觚棱金碧闻依旧。明年何处看升平，景龙门下灯如昼。
<p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（约云庵寻梅）</font></span></p>
<ul>
&nbsp;&nbsp;&nbsp;&nbsp;雪意初浓，云情已厚。黄昏散尽扶头酒。不知墙外夜来梅，忍寒添得疏花否。
<p></p>
&nbsp;&nbsp;&nbsp;&nbsp;休更熏香，且同携手。从教策策轻寒透。亭儿直下玉生烟，暗香归去沾襟袖。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（三衢陈签上作）</font></span></p>
<ul>
&nbsp;&nbsp;&nbsp;&nbsp;客里匆匆梦帝州。故人相遇一杯休。疏梅些子最清幽。
<p></p>
&nbsp;&nbsp;&nbsp;&nbsp;双绾香螺春意浅，缓歌金缕楚云留。不知妆镜若为俦。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（次韵王子弁红梅）</font></span></p>
<ul>
&nbsp;&nbsp;&nbsp;&nbsp;倚醉怀春翠黛长。肉红衫子半窥墙。兰汤浴困嫩匀妆。
<p></p>
&nbsp;&nbsp;&nbsp;&nbsp;应为长年餐绛雪，故教丹颊耐清霜。弄晴飞馥笑冯唐。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（次韵杜唐佐秋怀）</font></span></p>
<ul>
&nbsp;&nbsp;&nbsp;&nbsp;春梦惊回谢氏塘。箧中消尽旧家香。休文多病怯秋光。
<p></p>
&nbsp;&nbsp;&nbsp;&nbsp;空对金盘承瑞露，竟无玉杵碎玄霜。醉魂飞度月宫凉。
<p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（效易安体）</font></span></p>
<ul>
&nbsp;&nbsp;&nbsp;&nbsp;花信风高雨又收。风雨互迟留。无端燕子，怯寒归晚，闲损帘钩。
<p></p>
&nbsp;&nbsp;&nbsp;&nbsp;弹棋打马心都懒，撺掇上春愁。推书就枕，凫烟淡淡，蝶梦悠悠。
<p></p>
</ul><p></p>
<p align="center"><font face="黑体" size="3" color="#000080">渔家傲</font></p>
<ul>
&nbsp;&nbsp;&nbsp;&nbsp;过尽百花芳草满。柳丝舞困阑干暖。柳外秋千裙影乱。人逐伴。旧家心性如今懒。
<p></p>
&nbsp;&nbsp;&nbsp;&nbsp;斗帐宝香凝不散。黄昏院落莺声晚。红叶不来音信断。疏酒盏。东阳瘦损无人管。
<p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（小舟发临安）</font></span></p>
<ul>
&nbsp;&nbsp;&nbsp;&nbsp;本是潇湘渔艇客。钱塘江上铺帆席。两处烟波天一色。云幂幂。吴山不似湘山碧。
<p></p>
&nbsp;&nbsp;&nbsp;&nbsp;休费精神劳梦役。鸥凫难上铜驼陌。扰扰红尘人似织。山头石。潮生月落今如昔。
<p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（约同官出郊）</font></span></p>
<ul>
&nbsp;&nbsp;&nbsp;&nbsp;一抹烟林屏样展，轻花岸柳无边。连朝春雨涨平川。冬冬迎社鼓，渺渺下陂船。
<p></p>
&nbsp;&nbsp;&nbsp;&nbsp;同事多才饶我懒，乘闲纵饮郊园。髻花＿侧醉巾偏。时丰容卒岁，游乐更明年。
<p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（同官招饮席上作）</font></span></p>
<ul>
&nbsp;&nbsp;&nbsp;&nbsp;失脚青云何所往，故山松竹应秋。痴儿官事几时休。可怜双白鬓，斗粟尚迟留。
<p></p>
&nbsp;&nbsp;&nbsp;&nbsp;尊酒偷闲聊放旷，夜凉河汉西流。从教孤笛喷高楼。与君同一醉，明日旋分愁。
<p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（赠张丞）</font></span></p>
<ul>
&nbsp;&nbsp;&nbsp;&nbsp;小院轻寒，酒浓香软，深沈帘幕。我辈相逢，欢然一笑，春在杯酌。
<p></p>
&nbsp;&nbsp;&nbsp;&nbsp;家山辜负猿鹤。轩冕意、秋云似薄。我自西风，扁舟归去，看君寥廓。
<p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（送吕子绍守峡）</font></span></p>
<ul>
&nbsp;&nbsp;&nbsp;&nbsp;楚天清绝。苇岸兰汀，素秋时节。帘卷湘鬟，香飞云篆，叵看轻别。
<p></p>
&nbsp;&nbsp;&nbsp;&nbsp;明朝底处关山，算总是、愁花恨月。白马江寒，黄牛峡静，小梅初彻。
<p></p>
</ul><p></p>
<p align="center"><font face="黑体" size="3" color="#000080">杏花天</font><span><font size="2" color="#FF00FF">（豫章重午）</font></span></p>
<ul>
&nbsp;&nbsp;&nbsp;&nbsp;宝钗整鬓双鸾斗。睡未醒、熏风襟袖。彩丝皓腕宜清昼。更艾虎、衫儿新就。
<p></p>
&nbsp;&nbsp;&nbsp;&nbsp;玉杯共饮菖蒲酒。愿耐夏、宜春厮守。榴花故意红添皱。映得人来越瘦。
<p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（萍乡王圣俞席上作）</font></span></p>
<ul>
&nbsp;&nbsp;&nbsp;&nbsp;萍蓬踪迹几时休。尽飘浮。为君留。共话当年，年少气横秋。莫叹两翁俱白发，今古事，尽悠悠。
<p></p>
&nbsp;&nbsp;&nbsp;&nbsp;西风吹梦入江楼。故山幽。谩回头。又是手遮，西日望皇州。欲向西湖重载酒，君不去，与谁游。
<p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（为吕圣俞寿）</font></span></p>
<ul>
&nbsp;&nbsp;&nbsp;&nbsp;菊润初经雨，橙香独占秋。碧琳仙酿试新＿。内集熙熙休试、蚁浮瓯。
<p></p>
&nbsp;&nbsp;&nbsp;&nbsp;家世传黄阁，功名起黑头。双凫傍故人舟。咫尺青云岐路、看英游。
<p></p>
</ul><p></p>
<p align="center"><font face="黑体" size="3" color="#000080">瑞鹧鸪</font><span><font size="2" color="#FF00FF">（送晁伯如舅席上作）</font></span></p>
<ul>
&nbsp;&nbsp;&nbsp;&nbsp;遥天拍水共空明。玉镜浚咛氐厍纭＜壳锶菸尴好，举头醉眼暂须醒。
<p></p>
&nbsp;&nbsp;&nbsp;&nbsp;白眉公子催行急，碧落仙人著句清。后夜萧萧葭苇岸，一尊独酌见离情。
<p></p>
</ul><p></p>
<p align="center"><font face="黑体" size="3" color="#000080">天仙子</font><span><font size="2" color="#FF00FF">（宴五侯席上作）</font></span></p>
<ul>
&nbsp;&nbsp;&nbsp;&nbsp;暖日丽晴春正好。杨柳池塘风弄晓。露桃云杏一番新，花窈窕。香飘缈。玉帐靓深闻语笑。
<p></p>
&nbsp;&nbsp;&nbsp;&nbsp;新赐绣鞯花映照。须信浓恩春共到。汉家飞将久宣劳，迎禁诏。瞻天表。入卫帝庭常不老。
<p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（夜静闻琴）</font></span></p>
<ul>
&nbsp;&nbsp;&nbsp;&nbsp;铜壶漏歇。纱窗倒挂梅梢月。玉人酒晕消香雪。促轸调弦，弹个古离别。
<p></p>
&nbsp;&nbsp;&nbsp;&nbsp;雏莺小凤交飞说。嘈嘈软语丁宁切。相如＿枕推红毯。脉脉无言，还记旧时节。
<p></p>
</ul><p></p>
<p align="center"><font face="黑体" size="3" color="#000080">醉落魄</font></p>
<ul>
&nbsp;&nbsp;&nbsp;&nbsp;梅花似雪。雪花却似梅清绝。小窗低映梅梢月。常记良宵，吹酒共攀折。
<p></p>
&nbsp;&nbsp;&nbsp;&nbsp;如今客里都休说。潇潇洒洒情怀别。夜阑火冷孤灯灭。雪意梅情，分付漆园蝶。
<p></p>
</ul><p></p>
<p align="center"><font face="黑体" size="3" color="#000080">醉落魄</font></p>
<ul>
&nbsp;&nbsp;&nbsp;&nbsp;玉钩珠箔。夜凉庭院天垂幕。好风吹动纶巾角。羽扇休挥，已怯衣薄。
<p></p>
&nbsp;&nbsp;&nbsp;&nbsp;扁舟明日清溪泊。归来依旧情怀恶。为君唤月骖鸾鹤。天近多寒，满引金凿落。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;春酲拚却。_XX一声花雨落。蜜炬红残。人在青罗步障间。
<p></p>
&nbsp;&nbsp;&nbsp;&nbsp;天公薄相。惯得柳绵高百丈。彩笔题诗。休诵骚人九辨词。
<p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（和蔡子周）</font></span></p>
<ul>
&nbsp;&nbsp;&nbsp;&nbsp;鹤发萧森，玉颜腴润，养就黄芽金鼎。一区松菊老湘滨，但心远、何妨人境。
<p></p>
&nbsp;&nbsp;&nbsp;&nbsp;衮衣家世，鸣鸾歌舞，到了春冰消尽。不须惆怅梦中身，这彩选、输赢谁省。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
