<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵福元</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（庆赵运干）</font></span></font></font></p>
<ul>
&nbsp;&nbsp;&nbsp;&nbsp;一剑凌风，跨六鳌头，登君玉峰。听金童宣敕，琼胎掇送，大唐进士，圣宋仙翁。琪树玲珑，宝花散漫，香霭天枝绕绛空。后五日，有竹湖公相，梦叶井熊。
</font><p></p>
&nbsp;&nbsp;&nbsp;&nbsp;峥嵘得子如龙。傲南墅■篁皓鹤中。似银瓶碾月，一清彻底，玉虹贯斗，千丈蟠胸。洛殿催班，燃灯赐对，九万鹏程瞬息通。蟠桃宴，与蟾宫双桂，长伴乔松。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿朱漕・正月初八）</font></span></font></font></p>
<ul>
&nbsp;&nbsp;&nbsp;&nbsp;斗柄御寅，序启苍涂，气转洪钧。正乾坤交泰，圣贤相遇，风生虎啸，雾■龙兴。华渚流虹，■枢绕电，期迈三朝嵩降申。真希有，庆吾皇万岁，重臣千春。
</font><p></p>
&nbsp;&nbsp;&nbsp;&nbsp;枫震宠数来频。绾叠组累累辉楚城。看袍将赐锦，带仍佩玉，十行丹诏，单骑红尘。入赞中兴，泰阶上宰，寿域八荒歌太平。运化笔，管烘□桃李，又一番新。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿黄虚庵・三月廿九）</font></span></font></font></p>
<ul>
&nbsp;&nbsp;&nbsp;&nbsp;珠斗阑干，银河清浅，梦■帝关。见六丁拥道，一声传跸，翠幢舞凤，彩扇交鸾。寿祝天齐，神夸岳降，报道明朝重整班。璇星烂，有赤松黄石，雾凑苍坛。
</font><p></p>
&nbsp;&nbsp;&nbsp;&nbsp;仙风绿鬓朱颜。才奏罢呼麟游海山。命飞琼步月，瑶台凝净，云英捣雪，玉杵光寒。鹤立芝庭，龟迎荷□鼎看忘翩翩彩袖翻。留春醉，醉何须归去，常在人寰。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠草书颠）</font></span></font></font></p>
<ul>
&nbsp;&nbsp;&nbsp;&nbsp;吮媒弄笔。草圣寰中君第一。电脚摇光。骤雨旋风声满堂。
</font><p></p>
&nbsp;&nbsp;&nbsp;&nbsp;毫厘巧辨。唤起羲之当北面。醉眼摩娑。错认书颠作酒颠。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（赠歌妓）</font></span></font></font></p>
<ul>
&nbsp;&nbsp;&nbsp;&nbsp;裙曳湘波六幅缣。风流体段总无嫌。歌翻檀口朱樱小，拍弄红牙玉笋纤。
</font><p></p>
&nbsp;&nbsp;&nbsp;&nbsp;腔子里，字儿添。嘲撩风月性多般。■憎声里金珠进，惊起梁尘落舞帘。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
