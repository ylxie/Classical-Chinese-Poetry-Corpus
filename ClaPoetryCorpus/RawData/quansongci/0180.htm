<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陈&nbsp;著</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">宝鼎现</font><span><font size="2" color="#FF00FF">（寿京尹曾留远侍郎渊子）</font></span></font></font></p>
<ul>
&nbsp;&nbsp;&nbsp;&nbsp;玉宸凝眷。要得培□，神皋根本。天赋与、经纶好手，门外红尘谈笑遣。任草色、遍空庭交翠，月往风来自便。但纸帐、时供小憩，长理灯窗公案。五行俱下流光电。笔如神、毫发都见。是则是、霜严雪劲，到底春风生意满。唤得应、雨和晴恰好，旗舞F735艘百万。更社鼠城狐扫影，雁鹜惊人避箭。
</font><p></p>
&nbsp;&nbsp;&nbsp;&nbsp;最是满腹精神，担负处、浑身皆胆。又谁知、条理元在，规模里面。天下事、又何难办。待副苍生愿。渺宇宙、多少关心，留取功名久远。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（寿孙古岩）</font></span></font></font></p>
<ul>
&nbsp;&nbsp;&nbsp;&nbsp;纶巾古貌尘寰表。风流处、别是英雄才调。胸次著乾坤。触景皆诗料。金碧楼台新筑就，傍翠麓、旋添花草。仙棹。更逍遥来访，十洲三岛。
</font><p></p>
&nbsp;&nbsp;&nbsp;&nbsp;遮眼富贵人多，算如公有子，人间应少。看膝下功名，共月林清皎//西y厅堂。象简绯袍亲侍策，且胜赏、先春独笑//二亭名。都道。馆中书就养，云翘偕老。
</font><p></p>
</ul><p></p>
<p align="center"><font face="黑体" size="3" color="#000080">大T</font><span><font size="2" color="#FF00FF">（寿江东运使陆云西集撰）</font></span></font></font></p>
<ul>
&nbsp;&nbsp;&nbsp;&nbsp;把雪冰心，钧韶手，飞上青云时早。红尘难染著，十年前曾坐，凤池鳌岛。晕锦锵环，重金压带，相去能争多少。从容何心问，到如今都领，绣春花草。算耐处光阴，淡中滋味，世人那晓。
</font><p></p>
&nbsp;&nbsp;&nbsp;&nbsp;笺天新有稿。要归去、盘礴山阴道。便整顿、随琴霜鹤，带石秋兰，约松乔、倚风清啸。争奈俞音杳。明月棹、又还停了。但珍重、经纶料。时来须做，休管急流人笑。功名尽迟尽好。
</font><p></p>
</ul><p></p>
<p align="center"><font face="黑体" size="3" color="#000080">大T</font><span><font size="2" color="#FF00FF">（寿沿江大制使观文马裕斋同知）</font></span></font></font></p>
<ul>
&nbsp;&nbsp;&nbsp;&nbsp;问大江东，长淮上，缘分如何修到。轻裘还熟局，第三番又是，五年春了。菜饭工夫，露香心事，惟靠天公分晓。林泉琴书梦，算飞笺觅去，不知多少。奈雅意难酬，又还留住，口衔新诏。
</font><p></p>
&nbsp;&nbsp;&nbsp;&nbsp;都无他嗜好。玉麟静、公事供谈笑。满眼是、风花飘忽，惟有长松，雪霜里、插天苍老。休忆家山好。安乐处、便成蓬岛。正春雨、秧畴饱。边城如画，处处绿杨芳草。青溪不妨寄傲。
</font><p></p>
</ul><p></p>
<p align="center"><font face="黑体" size="3" color="#000080">大T</font><span><font size="2" color="#FF00FF">（寿王修斋枢密）</font></span></font></font></p>
<ul>
&nbsp;&nbsp;&nbsp;&nbsp;自有乾坤，扶人极，宗主须还人物。今为何时节，满红尘富贵，絮花飘忽。抵障狂澜，提携正印，一柱天擎突兀。平生分明处，是从容处□，不差毫发。把朝市山林，一般看了，无边风月。
</font><p></p>
&nbsp;&nbsp;&nbsp;&nbsp;深衣清到骨。紫枢府、谁信曾簪笏。炊脱粟、黄鸡白酒，补菊栽梅，碧溪绕、竹篱茅屋。无限轻描貌。都说道、诏书催发。想回首、招黄鹄。微微自笑，惟有赤松衣钵。相陪对门石佛。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（单景山雪中以学佛自夸，因次韵戏抑之）</font></span></font></font></p>
<ul>
&nbsp;&nbsp;&nbsp;&nbsp;潇洒书斋，香清缕直，灯冷晕圆。忽惊窗鸣瓦，霰如筛下，裁冰翦玉，片似花鲜。深怕妨梅，也愁折竹，才作还休亦偶然。更深也，漫题窗记瑞，诗思绵绵。
</font><p></p>
&nbsp;&nbsp;&nbsp;&nbsp;闻君礼佛日千。浪说道繁华不值钱。想鸳衾底下，都将命乞。蒲龛里畔，未必心安。兜率天宫，清凉境界，总是由心不是缘。雪山上，自有人坐了，不到君边。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（丁未春补游西湖）</font></span></font></font></p>
<ul>
&nbsp;&nbsp;&nbsp;&nbsp;出禁城西，湖光自别，唤醒两瞳。有画桥几处，通人南北，绿堤十里，分水西东。问柳旗亭，簇山梵所，空翠烟飞半淡浓。偏奇处，看笙歌千舫，泛绮罗宫。
</font><p></p>
&nbsp;&nbsp;&nbsp;&nbsp;从容。莫问城中。是则是繁华九市通。奈一番雨过，沾衣泥黑，三竿日上，扑面尘红。那壁喧嚣，这边清丽，咫尺中间覆煌。休归去，便舣舟荷外，梦月眠风。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿吴竹溪）</font></span></font></font></p>
<ul>
&nbsp;&nbsp;&nbsp;&nbsp;潇洒纶巾，风流野服，红尘外身。向南窗听雨，澜翻墨客，北亭恋月，笔走诗神。倚竹听琴，逢花倒}，更得放晴游冠春。清闲好，算东洲人物，难得如君。
</font><p></p>
&nbsp;&nbsp;&nbsp;&nbsp;华堂瑞气如云。西风到帘帷才一分。喜星桥鹊语，佳传依旧，缑山鹤舞，仙样翻新。箫玉香中，烛花影里，听取捧觞低祝人。千千岁，看功名事业，都在儿孙。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿六二叔父德光）</font></span></font></font></p>
<ul>
&nbsp;&nbsp;&nbsp;&nbsp;月旦评中，有如公者，更谁与俦。看纷纷仁意，春风和气，堂堂义事，砥柱中流。己重物轻，身穷道泰，却占人间第一筹。回头笑，彼纷纷名利，过影浮沤。
</font><p></p>
&nbsp;&nbsp;&nbsp;&nbsp;夷犹。庭户清幽。算此境神仙别一洲。但烧香挂画，呼童扫地，对山揖水，共客登楼。付与儿孙，只将方寸，此外无求百不忧。宜多寿，自今开八帙，到八千秋。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（□竹窗纸枕屏）</font></span></font></font></p>
<ul>
&nbsp;&nbsp;&nbsp;&nbsp;小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。
</font><p></p>
&nbsp;&nbsp;&nbsp;&nbsp;笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;运在东南，温厚气钟，吾葺芷翁。羡檠窗学问，迂斋正印，玉堂词翰，玫瑰流风。制胜枢庭，参谋政府，一片平心扶大中。黄扉近，却翻然东顾，归宴方蓬。
</font><p></p>
&nbsp;&nbsp;&nbsp;&nbsp;潘舆日奉从容。全胜□貂蝉趋汉宫。如名山镇静，出云相望，大川CA3B蓄，有水皆宗。吾道胚月军，诸贤命脉，阴受春风和气浓。宜多寿，与瑶圆同庆，绿竹歌公。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿竹窗兄）</font></span></font></font></p>
<ul>
&nbsp;&nbsp;&nbsp;&nbsp;吾竹窗兄，吾能评者，只将竹看。是丹山佳气，胚月军茂直，嵩溪润脉，滋养清坚。雪虐霜凌，风饕雨恶，撼顿侵欺今几年。元无损，这虚心实节，却自依然。
</font><p></p>
&nbsp;&nbsp;&nbsp;&nbsp;人间。输此君贤。可曾向红尘里著鞭。称翩翩侣凤，舞依翡翠，昂昂雏鹤，立倚琅\。动处非情，静中自韵，全得生来潇洒天。须长在，在月窗窗北，石涧东边。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿陈菊坡枢密卓）</font></span></font></font></p>
<ul>
&nbsp;&nbsp;&nbsp;&nbsp;吾菊坡兄，细观花□，元来一般。是山佳气，胚月军长茂，鄞江润脉，滋养清妍。移傍云霄，浓沾雨露，曾亚百花头上班。谁知道，待芬香透了，收敛东边。
</font><p></p>
&nbsp;&nbsp;&nbsp;&nbsp;笑他红紫纷然。算眼底何曾长久看。这秋芳自韵，不争春艳，霜根难老，偏耐风寒。占得清名，尊为寿客，晚节谁能如此全。千千岁，把黄金正色，照映人间。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寿江阃姚橘洲学士希得）</font></span></font></font></p>
<ul>
&nbsp;&nbsp;&nbsp;&nbsp;玉麟堂上神仙，算来便合归廊庙。天教且住，堂堂裘带，舒舒旗纛。一笑谈中，遍江淮上，太平花草。待金瓯揭了，黄扉坐处，祗依此、规模好。
</font><p></p>
&nbsp;&nbsp;&nbsp;&nbsp;恰似虹流节后，庆生申、佳期还到。乾坤开泰，君臣相遇机缘恁巧。谁信苍生，举头凝望，锋车催召。向芜湖，更有无言桃李，愿春风早。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寿婺州守赵岩起右撰孟传）</font></span></font></font></p>
<ul>
&nbsp;&nbsp;&nbsp;&nbsp;玉鳌头上蓬莱，十分好处饶松壑。无边风月，阴阴乔木，重重华萼。秋水门庭，淡交簪履，随宜斟酌。向西风回首，双旌缥缈，从天下、招琴鹤。
</font><p></p>
&nbsp;&nbsp;&nbsp;&nbsp;是则阳春有脚。被金华、洞天留著。相传好语，新来初见，分明鼓角。田里相安，衤夸襦歌了，却来持橐。称年年，橘绿橙黄时节，与松乔约。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（寿赵德修检讨必普）</font></span></font></font></p>
<ul>
&nbsp;&nbsp;&nbsp;&nbsp;云无心出岫。游戏间、声名掀揭宇宙。红尘事看透。任高官惟有，鹤随诗瘦。溪山如绣。小轩亭、N新话旧。想时时，梦到家林，但未有归时候。
</font><p></p>
&nbsp;&nbsp;&nbsp;&nbsp;知否。分明世界，多少经纶，莫轻回首。平生抱负。金銮殿，有新奏。便相扶君相，从头做去，他又谁能出手。看明年、此日传宣，赐酴酒。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（随湖南安抚赵德修自长沙回至赂郏值其生日）</font></span></font></font></p>
<ul>
&nbsp;&nbsp;&nbsp;&nbsp;碧油幢、一开藩后，便思量早归去。工夫著紧新城好，风月万家笙鼓。游宴处。要管领春光，补种花无数。何须更驻。只画了潇湘，扁舟径发，挥手谢南楚。
</font><p></p>
&nbsp;&nbsp;&nbsp;&nbsp;江帆卸、撑入清溪绿树。家山三两程路。安排小马随猿鹤，勾引诗朋酒侣。潇洒处。是则是初心，只恐难留驻。忙须著句。把泉石烟霞，平章一遍，回首凤纶舞。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（次韵花蕊夫人）</font></span></font></font></p>
<ul>
&nbsp;&nbsp;&nbsp;&nbsp;冰肌玉骨，自清凉无汗。云影蓬F229翠山远。颤金莲缓步，手托珠帘，风微透，扇底荷花香满。
</font><p></p>
&nbsp;&nbsp;&nbsp;&nbsp;归檐双飞燕，流盼消凝，微带羞红上娇面。又还黄昏近，一片闲情，天涯去、云也遮阑不断。回首处、沈思梦时曾，对十二屏山，怕拈秦阮。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（次韵苏子瞻）</font></span></font></font></p>
<ul>
&nbsp;&nbsp;&nbsp;&nbsp;冰肌玉骨，自清凉无汗，午梦醒来盼娇满。扇轻拈又放，浅炷兰薰，微笑处、吹著烟丝散乱。
</font><p></p>
&nbsp;&nbsp;&nbsp;&nbsp;凉亭还独步，曾是凭阑，携手心盟指云汉。碧云斜阳外，信有如今，音书杳、寸肠千转。漫伫立、无言对荷花，看转眼秋风，翠移红换。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（咏牡丹）</font></span></font></font></p>
<ul>
&nbsp;&nbsp;&nbsp;&nbsp;洛阳地脉，是谁人、缩到海涯天角。绿树成阴芳雾底，得见当年台阁。园杏贵客，海棠姬侍，拥入青油幕。人间那有，风流天上标格。
</font><p></p>
&nbsp;&nbsp;&nbsp;&nbsp;如困如懒如羞，夜来应梦入，西瑶仙宅。为你闲风轻过去，□□不教妨却。娇不能行，笑还无语，惟把香狼藉。花花听取，年年无负春约。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（献再一兄成室大任）</font></span></font></font></p>
<ul>
&nbsp;&nbsp;&nbsp;&nbsp;轻衫短旆，几年来、游遍江南江北。扰扰浮生争富贵，金碧楼台满目。厦屋千间，夜床八尺，此理谁能烛。翩然归去，家山是事都足。
</font><p></p>
&nbsp;&nbsp;&nbsp;&nbsp;笑指旧隐逍遥，分猿鹤地，云顶栽花竹。乘兴生涯随处好，卜市心□新筑。山色窥帘，杏阴依户，门外从尘俗。朱颜雪鬓，清闲十二分福。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（夏夜流萤照窗）</font></span></font></font></p>
<ul>
&nbsp;&nbsp;&nbsp;&nbsp;暑天向晚，最相宜、一簇凉生新竹。潇洒轩窗还此景，此景真非凡俗。猿鹤相随，烟霞自在，与我交情熟。人生如梦，个中堪把心卜。
</font><p></p>
&nbsp;&nbsp;&nbsp;&nbsp;休叹乌兔如飞，功名富贵，有分终须足。不管他非非是是，不管他荣和辱。净几明窗，残编断简，且恁闲劳碌。流萤过去，文章如在吾目。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（寿姚橘州）</font></span></font></font></p>
<ul>
&nbsp;&nbsp;&nbsp;&nbsp;紧头上立，问如何、犹向清溪盘礴。应为春妨须熟局，且借轻裘弹压。野聚晴炊，烟波暖唱，尽出江南北。从容归衮，三年功满棋柝。
</font><p></p>
&nbsp;&nbsp;&nbsp;&nbsp;真个福比南山，谁无富贵，无此团F45F乐。锦瑟瑶琴清对处，青紫诸郎参错。楚楚孙枝，温温婿玉，帘幕欢声拍。抠衣小子，寿公也趁龟鹤。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（丁未九月望赏月）</font></span></font></font></p>
<ul>
&nbsp;&nbsp;&nbsp;&nbsp;落枕鸿声，龙山梦、蓦然惊觉。还堪喜、木樨香底，鹊声翻晓。弄雨未成霜意懒，望寒先怯山容老。最难逢、无一点西风，惊乌帽。
</font><p></p>
&nbsp;&nbsp;&nbsp;&nbsp;竹叶酒，倾杯小。橙齑，银盆好。称良辰欢宴，及今年少。须信从来黄菊寿，未应便放青霜恼。但看花、日日是重阳，金尊倒。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（寿庆元西y・孙元宝）</font></span></font></font></p>
<ul>
&nbsp;&nbsp;&nbsp;&nbsp;越水稽山，清明气、钟为人极。D44B缨早、□中学问，从头施设。不受尘来霜壁立，常生意处春流活。与世间、别是一规模，师夔契。
</font><p></p>
&nbsp;&nbsp;&nbsp;&nbsp;仙岛上，分风月。苍梧下，怀冰雪。更双亲犹是，朱颜时节。勋业要从青鬓上，乾坤如许丹山折。看凤衔、芝诏下层霄，朝金阙。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（寿小叔母）</font></span></font></font></p>
<ul>
&nbsp;&nbsp;&nbsp;&nbsp;修茂堂深，芳尘满、沈烟一朵。帘半卷，好风催晓，晴光才破。新润顿教萱草鬯，轻寒未放酴过。称鱼轩、容与寿如山，群仙贺。
</font><p></p>
&nbsp;&nbsp;&nbsp;&nbsp;琴帏底，声调和。庭阶下，儿孙大。喜新来咿喔，又还添个。总是人生如意处，休将时事关眉锁。趁莺花、时节绮罗筵，年年作。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（寿元实通判母）</font></span></font></font></p>
<ul>
&nbsp;&nbsp;&nbsp;&nbsp;风月堂中，画屏不动香猊吐。珠翘环拥蕊宫仙，双鬓青如许。相对童颜寿侣。看庭前、绯袍拜舞。十洲三岛，柳探春时，梅欺雪处。
</font><p></p>
&nbsp;&nbsp;&nbsp;&nbsp;甲子花周，自从今日重新数。碧瑶杯重翠涛深，笑领飞琼语。此去华筵喜聚。听传宣、云间紫府。万分如意，凤诏便蕃，香轩容与。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿颐斋兄安世）</font></span></font></font></p>
<ul>
&nbsp;&nbsp;&nbsp;&nbsp;风骨最魁岸，宇宙更宽平。□人皆道，天上南极寿星精。随意后园花木，满眼家山松竹，尽可适平生。门外底须问，好占菊轩清。
</font><p></p>
&nbsp;&nbsp;&nbsp;&nbsp;听乡评，义方训，莫如兄。元方既玉就□，更要季方成。不使尘劳顿挫，他日功名入手，当不负椿庭。不见窦谏议，教子有余荣。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿陈菊坡枢密卓）</font></span></font></font></p>
<ul>
&nbsp;&nbsp;&nbsp;&nbsp;身到紫枢府，一蹴凤池间。何妨到头富贵，却自恋家山。多少名缰利锁，尘满霜髯雪鬓，役役不知还。桃李竞春事，坡菊自清闲。
</font><p></p>
&nbsp;&nbsp;&nbsp;&nbsp;绿杨边，门径小，似僧关。吟情饮兴相将，二十载优闲。无限功名事业，分付儿孙纵靶，青镜尽朱颜。一语劝公酒，天下达尊三。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（寿从母夫冯）</font></span></font></font></p>
<ul>
&nbsp;&nbsp;&nbsp;&nbsp;燕前莺底。一日春犹在。香雾晓，祥云霁。烟交槐影重，风约花尘卸。当此际。桃源不是人间世。
</font><p></p>
&nbsp;&nbsp;&nbsp;&nbsp;彩袖环庭砌。华裾纷柯佩。欢声洽，童颜醉。金丹功已到，绿发生须再。箫鼓沸。飞琼来祝千千岁。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（寿季父吉甫）</font></span></font></font></p>
<ul>
&nbsp;&nbsp;&nbsp;&nbsp;杏苑长春，椿姿耐老。画堂琴幌融融调。生涯分付宁馨儿，西园手种闲花草。
</font><p></p>
&nbsp;&nbsp;&nbsp;&nbsp;露浴明河，风浮素颢。桂花著蕊今年早。佳占端的在孙枝，明年寿席C26B呕笑。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（次韵舅氏竺九成试黜）</font></span></font></font></p>
<ul>
&nbsp;&nbsp;&nbsp;&nbsp;云南钟秀，间生人望。底事未成美况。当知大器大成时，更莫叹、贤关难上。
</font><p></p>
&nbsp;&nbsp;&nbsp;&nbsp;前程分定，算来无妄。命达时终不放。且须寄语甲科人，断不下、一筹中榜。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（寿吴景年礻B13A）</font></span></font></font></p>
<ul>
&nbsp;&nbsp;&nbsp;&nbsp;记得儿时识景年。翕忽光阴，二十余年。梅边聚首又三年。结得因缘。五百来年。
</font><p></p>
&nbsp;&nbsp;&nbsp;&nbsp;把酒君前欲问年。笑指松椿，当是同年，愿从今后八千年。长似今年。长似今年。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（吴氏馆寄内童氏）</font></span></font></font></p>
<ul>
&nbsp;&nbsp;&nbsp;&nbsp;筑垒愁城书一纸。雁雁儿将不起。好去西风里。到家分付眉颦底。
</font><p></p>
&nbsp;&nbsp;&nbsp;&nbsp;落日阑干羞独倚。十里江山万里。容易成憔悴。惟归来是归来是。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（寿季父吉甫六十）</font></span></font></font></p>
<ul>
&nbsp;&nbsp;&nbsp;&nbsp;宝瑟屏金深处，斑衣箫玉香中。人生二美古难逢。杏苑今朝喜共。
</font><p></p>
&nbsp;&nbsp;&nbsp;&nbsp;一霎豆花新雨，半帘梧叶清风。年年此景绿尊同。笑指南山称颂。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（寿吴景年）</font></span></font></font></p>
<ul>
&nbsp;&nbsp;&nbsp;&nbsp;箫玉和鸣云里，彩衣娱舞风前。好从龟鹤同长年。看取蟠桃结遍。
</font><p></p>
&nbsp;&nbsp;&nbsp;&nbsp;事业都随分定，儿孙也靠心传。隐耕窗下腹便便。相去神仙不远。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（答族侄圭惠扇）</font></span></font></font></p>
<ul>
&nbsp;&nbsp;&nbsp;&nbsp;当此朱炎火日，恨无玉骨冰肌。问来思欲动凉B659。宝D64E荷君相遗。
</font><p></p>
&nbsp;&nbsp;&nbsp;&nbsp;如铁又添颜甲，报琼难续声诗。愿言长在奉扬时。似恁团F45F到底。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（次韵定海赵簿咏梅）</font></span></font></font></p>
<ul>
&nbsp;&nbsp;&nbsp;&nbsp;松是交朋竹是邻。横枝临水瘦，月黄昏。冲寒香入岭头云。清到底，人共一般清。
</font><p></p>
&nbsp;&nbsp;&nbsp;&nbsp;好句更无痕。门前无俗客，不须扃。暂将骚致答花神。从此去，题动玉堂春。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（晚凉到季父处观荷，花心已敛，遂赋比）</font></span></font></font></p>
<ul>
&nbsp;&nbsp;&nbsp;&nbsp;淡淡新妆，盈盈娇态，谁道荷花。料想香肌，不禁畏日，翠盖儿遮。
</font><p></p>
&nbsp;&nbsp;&nbsp;&nbsp;我来胜赏高歌。故敛著、芳心为何。莫是伊花，恨余来晚，欲媚晨霞。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（寿吴竹溪内）</font></span></font></font></p>
<ul>
&nbsp;&nbsp;&nbsp;&nbsp;缥缈瑶城。客情春小，本分寒轻。霞佩云裾，步联西母，笑倚飞琼。
</font><p></p>
&nbsp;&nbsp;&nbsp;&nbsp;那堪四美都并。喜气与、祥云共生。自在风流，融融箫玉，楚楚兰馨。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;感不已\\
</font><p></p>
&nbsp;&nbsp;&nbsp;&nbsp;江寒雁咽。短棹还催发。曾是玉堂仙伯，相别处、满蓬雪。
</font><p></p>
&nbsp;&nbsp;&nbsp;&nbsp;此别。那堪说。溯风空泪血。惟有梅花依旧，香不断、夜来月。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（次韵舅氏竺九成试黜）</font></span></font></font></p>
<ul>
&nbsp;&nbsp;&nbsp;&nbsp;一自梦卢头，应学乘裴蹇。元是都门向上人，大用何嫌晚。
</font><p></p>
&nbsp;&nbsp;&nbsp;&nbsp;三岁事非遥，三捷功非远。管取微生共此荣，联步云程稳。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（寿竹窗兄）</font></span></font></font></p>
<ul>
&nbsp;&nbsp;&nbsp;&nbsp;雨逗一分寒，未放晴光透。绮席春风自十分，畅饮长春酒。
</font><p></p>
&nbsp;&nbsp;&nbsp;&nbsp;花气渐薰帘，佳致归诗手。的是诗中陆地仙，左挹浮丘袖。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（嘲二十八兄）</font></span></font></font></p>
<ul>
&nbsp;&nbsp;&nbsp;&nbsp;风急雁声高，露冷蛩吟切。枕剩衾寒不耐烦，长是伤离别。
</font><p></p>
&nbsp;&nbsp;&nbsp;&nbsp;望得眼儿穿，巴得心头热。且喜重阳节又来，黄菊花先发。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（嘉熙元年七月如浦城。二十三年，□永康界赵店宿为喜雨作）</font></span></font></font></p>
<ul>
&nbsp;&nbsp;&nbsp;&nbsp;浮萍踪迹。又作南东□□客。不奈秋阳。一似朱明赫赫光。
</font><p></p>
&nbsp;&nbsp;&nbsp;&nbsp;惊雷叱雨。料是阿香怜逆旅。好个凉天。称我前程步步便。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（丁未泊丈亭）</font></span></font></font></p>
<ul>
&nbsp;&nbsp;&nbsp;&nbsp;夜帆初上。准拟今朝过越上。及到今朝。却被西风挫一潮。
</font><p></p>
&nbsp;&nbsp;&nbsp;&nbsp;丈亭一处。要得纵观赢得住。行止皆天。谁道人生客路难。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（西湖道中）</font></span></font></font></p>
<ul>
&nbsp;&nbsp;&nbsp;&nbsp;家在明山南住。身在明山西路。回首碧云端，自笑不如飞鹜。飞去。飞去。飞入明山深处。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（舟泊咸池）</font></span></font></font></p>
<ul>
&nbsp;&nbsp;&nbsp;&nbsp;晚泊江湾平处。楚楚苹花自舞。风翦雨丝轻，江上潮生船去。看取。看取。湿橹不惊鸥鹭。
</font><p></p>
</ul><p></p>
<p align="center"><font face="黑体" size="3" color="#000080">捣练子</font><span><font size="2" color="#FF00FF">（晓起）</font></span></font></font></p>
<ul>
&nbsp;&nbsp;&nbsp;&nbsp;花影乱，晓窗明。莺弄春笙柳外声。和梦卷帘飞絮入，牡丹无语正盈盈。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（和黄虚谷石榴韵）</font></span></font></font></p>
<ul>
&nbsp;&nbsp;&nbsp;&nbsp;看了山中薜荔衣。手将安石种分移。花鲜绚日猩红妒，叶密乘风翠羽飞。新结子，绿垂枝。老来眼底转多宜。牙齿不入甜时样，醋醋何妨荐酒卮。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（代人寿外舅）</font></span></font></font></p>
<ul>
&nbsp;&nbsp;&nbsp;&nbsp;翠云弄晓，芰荷香、微透凉B659帘箔。彩袂蹁跹欢舞处，勾引衔桃双鹤。骤马风前。奔鲸浪里，独有壶天乐。如何不醉，放教杯量宽著。
</font><p></p>
&nbsp;&nbsp;&nbsp;&nbsp;消得寿八千春，百分才一，更童颜如渥。听取飞琼含笑道，堪学孩儿书额。舄令骖凫，瑶仙跨凤，喜聚家人醵。心香遥上，也随风过蓬弱。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寿虚谷）</font></span></font></font></p>
<ul>
&nbsp;&nbsp;&nbsp;&nbsp;竹洲西、有人如玉，南柯一觉归早。青山绿水亭轩旧。犹有未荒花草。谁信道。又自爱湖光，买屋三间小。都无长好。但凤跃雄文，蝇书小楷，转老转奇妙。
</font><p></p>
&nbsp;&nbsp;&nbsp;&nbsp;人间世，如许年高是少。浮生惟有闲好。回头翻讶E44C溪叟，轻把一丝抛了。凉新到。记当日天香，露浴如今老。瑶卮寿晓。称酒到眉间，醺醺醉也，儿女满前笑。
</font><p></p>
</ul><p></p>
<p align="center"><font face="黑体" size="3" color="#000080">庆春泽</font><span><font size="2" color="#FF00FF">（丙申乡人醵赏凤花）</font></span></font></font></p>
<ul>
&nbsp;&nbsp;&nbsp;&nbsp;翔凤阑干，啼鹃院宇，相逢似梦才醒。谁道无情，飞红舞翠欢迎。青春绿发花前饮，醉自歌、记那时曾。到如今，心事凄凉，怕说芳盟。
</font><p></p>
&nbsp;&nbsp;&nbsp;&nbsp;追思艮岳归来后，稳依山护得，雨翮风翎。燕燕莺莺，从他巧舌饶声。翩翩一种天然艳，笑向人、不与春争。羡花花，好岁寒交，有卧云亭。
</font><p></p>
</ul><p></p>
<p align="center"><font face="黑体" size="3" color="#000080">庆春泽</font></font></font></p>
<ul>
&nbsp;&nbsp;&nbsp;&nbsp;春困时光，风流昨梦，逢花便自醒醒。回首宣和，宫莺掖燕相迎。归来只恋春山好，到上林、枉是亲曾。又谁知，自有蟠松，相与论盟。
</font><p></p>
&nbsp;&nbsp;&nbsp;&nbsp;阑干可是妨飞去，怕惊尘鹑矗翠羽红翎。舞态亭亭，浑疑暗折韶声。B62C人眼处还看破，道凤来、难与真争。醉扶归，但见啼鹃，怨夕阳亭。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（代寿贾秋壑）</font></span></font></font></p>
<ul>
&nbsp;&nbsp;&nbsp;&nbsp;蓬莱风月神仙，却来平地为霖雨。乾坤清了，如今多是，退行一步。寸寸归心，轻轩娱侍，竹溪花圃。奈君王眷眷，苍生恋恋，那肯放、钱塘渡。
</font><p></p>
&nbsp;&nbsp;&nbsp;&nbsp;天也知公此意，问升平、要抽身去。把些夏潦，和些秋哨，轻轻缀住。一转移来，元勋力量，他谁堪付。待汾阳、了却中书，别又商量出处。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（代寿秋壑母）</font></span></font></font></p>
<ul>
&nbsp;&nbsp;&nbsp;&nbsp;鱼轩富贵人间少。那堪更、有子雍容廊庙。衮绣当斑衣。转色难心小。手把乾坤重整顿，略□□、微生一笑。分晓。是慈闱心事，如今著到。
</font><p></p>
&nbsp;&nbsp;&nbsp;&nbsp;帘幕早是寒生，又橙黄近也，菊花香了。已劝九霞觞，春意浓于酒。玉带金鱼欢舞处，更捷骑、红尘峡□。知否。这花添锦上，年年重九。
</font><p></p>
</ul><p></p>
<p align="center"><font face="黑体" size="3" color="#000080">宝鼎现</font><span><font size="2" color="#FF00FF">（寿范著林）</font></span></font></font></p>
<ul>
&nbsp;&nbsp;&nbsp;&nbsp;著林仙叟，梦境炊得，才香还觉。回首渺，觚棱何处，云与商量浮计小。矮矮屋、半弓来闲地，也著三花两草。沸眼底、鞭风笠雨，不满茶边一笑。
</font><p></p>
&nbsp;&nbsp;&nbsp;&nbsp;寿骨奇耸神清峭。散人装、游戏尘表。帘昼永、长留雅伴，吟唾宽飞潇洒料。最好是、瑟和琴同调，眉里相看耐老。更绿草、孙枝可意，谱得家传较早。
</font><p></p>
&nbsp;&nbsp;&nbsp;&nbsp;争指画额儿儿，欢祝处、荷薰吹晓。记兰汤初试，当日风光又到。拚醵饮、任金尊倒。醉把羲娥傲。算万事、都是空花，雪柏霜松镇好。
</font><p></p>
</ul><p></p>
<p align="center"><font face="黑体" size="3" color="#000080">宝鼎现</font><span><font size="2" color="#FF00FF">（四时怀古春词）</font></span></font></font></p>
<ul>
&nbsp;&nbsp;&nbsp;&nbsp;问今何日，旧也曾尾，东风g鹭。回首念，家山桃李，归去来兮闻早赋。梦境里、尽何妨疏散，时趁莺晴信步。是则是、清闲自好，一点心犹怀古。
</font><p></p>
&nbsp;&nbsp;&nbsp;&nbsp;记得平世痴儿女。自灯宵、游了三五。还次第、湖边去也，寒食清明炊未住。是处处、是丹青图画，随意狂歌醉舞。奈蓦被、烟花浪手，一掷残阳孤注。
</font><p></p>
&nbsp;&nbsp;&nbsp;&nbsp;须信乐极悲来，谁道是、曾歌琼树。夕阳亭遗穑翻得江涛似许。忍望著、□天津路。最是鹃啼苦。算世事、消把春看，还有落花飞絮。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（寿元春兄八十策）</font></span></font></font></p>
<ul>
&nbsp;&nbsp;&nbsp;&nbsp;如梅在壑清标格。襟怀好、又是融融春拍。鸳梦早惊飞，惯一窗岑寂。谱曲裁诗心自在，任雪月、风花需索。奇特。问生涯却道，浮云如得。
</font><p></p>
&nbsp;&nbsp;&nbsp;&nbsp;回首门外黄尘，算何如、稳占溪光山色。八百岁为期，却十分才一。弟自高歌儿自舞，簇小小、榴花筵席。真率。镇无妨欢醉，年年今日。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（四时怀古夏词）</font></span></font></font></p>
<ul>
&nbsp;&nbsp;&nbsp;&nbsp;青云玉树南薰扇。京华地、别是潇湘图展。茉莉芰荷香，拍满笙萧院。雪藕盈盈歌袅处，早已带、秋声凄怨。堪叹。把时光轻靠，冰山一片。
</font><p></p>
&nbsp;&nbsp;&nbsp;&nbsp;从古幻境如轮，问铜驼、应是多番曾见。谁把笛吹凉，总是腔新换。水枕风船空入梦，但极目、波流云远。消黯。更华林蝉咽，系人肠断。
</font><p></p>
</ul><p></p>
<p align="center"><font face="黑体" size="3" color="#000080">真珠帘</font><span><font size="2" color="#FF00FF">（寿内人六十）</font></span></font></font></p>
<ul>
&nbsp;&nbsp;&nbsp;&nbsp;闲居是念随云散。琴帘底、却自平生心满。百二十年期，笑道今才半。一味齑盐清得瘦，婉娩似、梅花香晚。相伴。老霜松宁耐，溪山寒惯。
</font><p></p>
&nbsp;&nbsp;&nbsp;&nbsp;探借十日前春，小杯盘、也做寿筵模范。绕膝舞斑衣，有酒从他劝。但任真来浑是处，梦不到、笙歌瑶燕。双健。任旁人播尽，风流眉案。
</font><p></p>
</ul><p></p>
<p align="center"><font face="黑体" size="3" color="#000080">金盏子</font><span><font size="2" color="#FF00FF">（四时怀古秋词）</font></span></font></font></p>
<ul>
&nbsp;&nbsp;&nbsp;&nbsp;眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。
</font><p></p>
&nbsp;&nbsp;&nbsp;&nbsp;往事是堪唾。红枣信、烽折尽任他。湖山桂香自好。笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。
</font><p></p>
</ul><p></p>
<p align="center"><font face="黑体" size="3" color="#000080">玉漏迟</font><span><font size="2" color="#FF00FF">（四时怀古冬词）</font></span></font></font></p>
<ul>
&nbsp;&nbsp;&nbsp;&nbsp;故都冬亦好。风光可是，人间曾有。问雪楼台，肉阵不教寒透。妙手搀春弄巧，唤得应、千花如绣。灯市酒。笙歌镇似，元宵时候。
</font><p></p>
&nbsp;&nbsp;&nbsp;&nbsp;见说是事都新，但破冻潮声，去来依旧。老梦无情，不到六桥风柳。回首孤山好景，倩人问、梅花安否。应自瘦。雪霜可能]u。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次韵弟B54B雪中见寄）</font></span></font></font></p>
<ul>
&nbsp;&nbsp;&nbsp;&nbsp;天盖西倾，地轴东翻，两年以来。那关中形势，已归勃勃，江南人马，都是回回。咄咄书空，栖栖问路，岁晚山空风雪催。如何得，与浑家踏遍，雪顶岩隈。
</font><p></p>
&nbsp;&nbsp;&nbsp;&nbsp;谁知有客敲推。把世变心烦都说开。道严霜不杀，不成葭苇，B035寒惯耐，方是松梅。万事过前，一场梦里，分付茅柴三两杯。犹痴望，有太平时节，游戏春台。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;旗盖运迁，衣冠事乖，岂非命来。自黄粱枕觉，分明看破，翠蓬舟近，及早抽回。谁料山深，也同鼎沸，步步危机忙里催。愁无奈，过青山万叠，碧水千隈。
</font><p></p>
&nbsp;&nbsp;&nbsp;&nbsp;此愁何计能推。算何日天教眉锁开。记六桥花舫，晴边访柳，孤山草酌，雪后评梅。回首西湖，伤心前事，覆水如何收上杯。东风好，问如今吹入，谁处楼台。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次韵刘改之）</font></span></font></font></p>
<ul>
&nbsp;&nbsp;&nbsp;&nbsp;人生功名，在醉梦中，早须掉头。自南宫一券，尘泥偶脱，前程双毂，日月如流。蕙帐真盟，菜羹余味，江上归舟谁得留。谁知道，有邵平瓜圃，何日封侯。
</font><p></p>
&nbsp;&nbsp;&nbsp;&nbsp;天天又不人由。奈危世山林也有忧。况青冈不助，晋家风鹤，黑云直卷，吴分星牛。分寸残生，万千魔障，他事如今都罢休。关心处，是离离禾黍，故国宗周。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次韵侄演自遣）</font></span></font></font></p>
<ul>
&nbsp;&nbsp;&nbsp;&nbsp;无价韶华，一笑相酬，青钱似苔。奈东风轻劣，催红雨去，西园次第，放绿阴回。老后时光，眉间心事，恰似怕酸人著梅。须知道，有谁能百岁，日日开怀。
</font><p></p>
&nbsp;&nbsp;&nbsp;&nbsp;从教世变轮推。也莫问人间春去来。看渊明归了，有形谁役，少陵酸里，无闷堪排。贫贱何妨，风流自别，不是沈沈浊世杯。层霄上，与大鹏盘礴，下视浮埃。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（和元春兄自寿）</font></span></font></font></p>
<ul>
&nbsp;&nbsp;&nbsp;&nbsp;人生几何，如何不自，珍重此生。向蠹残字上，甘心抛掷，蜗尖争处，著意丁宁。箭过时光，剑炊世界，谁带经锄谁笔耕。分明似。满一锅汤沸，无处清□。
</font><p></p>
&nbsp;&nbsp;&nbsp;&nbsp;输兄。炼得闲成。□无辱无忧无惧惊。但菜羹粝饭，不求他味，芒鞋竹杖，足畅幽情。八十年来，万千看破，胸次春风秋月明。梅花帐，称困眠醒起，无打门声。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（示诸儿）</font></span></font></font></p>
<ul>
&nbsp;&nbsp;&nbsp;&nbsp;信书成痴，捱到如今，无生可谋。奈浑家梦饭，谷难虚贷，长年断肉，菜亦a搜。风雨潇潇，江山落落，死又还生春复秋。八十岁，是这般多活，堪吊堪羞。
</font><p></p>
&nbsp;&nbsp;&nbsp;&nbsp;休休。盍自回头。要铁汉须从穷处求。那袁安闭户，恬然僵卧，少陵任妇，长是贫愁。一等清风，千年佳话，蚁蚋看他金谷楼。是是是，笑出门天阔，一片云浮。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（牡丹有感）</font></span></font></font></p>
<ul>
&nbsp;&nbsp;&nbsp;&nbsp;好花天也多a，放迟留做残春主。丰肌弱骨，晴娇无奈，新妆相妒。翠幕高张，玉阑低护，怕惊风雨。记年时、多少诗朋酒伴，逢花醉、簪花舞。
</font><p></p>
&nbsp;&nbsp;&nbsp;&nbsp;那料无情光景，到如今、水流云去。残枝剩叶，依依如梦，不堪相觑。心事谁知，杜鹃饶舌，自能分诉。日西斜，烟草凄凄，望断洛阳何处。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;百花开遍园林，又春归也谁为主。深黄浅紫，娇红腻白，他谁能妒。似不胜情，醉归花月，梦回云雨。又丰肌、恰被东风摇动，盈盈底、霓裳舞。
</font><p></p>
&nbsp;&nbsp;&nbsp;&nbsp;世事纷纷无据。与杨花、飞来飞去。当年斗大，知他多少，蜂窥蝶觑。金谷春移，玉华人散，此愁难诉。漫寻思，承诏沈香亭上，倚阑干处。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（次韵黄蘧轩虚谷咏凤花）</font></span></font></font></p>
<ul>
&nbsp;&nbsp;&nbsp;&nbsp;杜鹃啼正忙时，半风半雨春a霁。酴未过，樱甜初熟，梅酸微试。一种红芳，九苞真色，舞窗翻砌。自仙樊去后，无人题凤，阑干外、成孤媚。
</font><p></p>
&nbsp;&nbsp;&nbsp;&nbsp;谁信阳春妙手，锦云机、新番裁制。东君冷看，如何描摸，天然艳美。浑欲乘风，又如羞日，做双飞艳。伫骖鸾，称得花前弄玉，与吟箫婿。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（寿王之朝）</font></span></font></font></p>
<ul>
&nbsp;&nbsp;&nbsp;&nbsp;对南山翠峭。几百年、银青门第转好。梅花弄春小。向重帘暖处，华筵开早。斑衣簇绕。舞香云、哄堂颂祷。稳生涯、都自心田，自有老天堪靠。应道。
</font><p></p>
&nbsp;&nbsp;&nbsp;&nbsp;□□□□，乐事难逢，可轻过了。鲈肥蟹健，桑落酒、酿来妙。称瑶卮争劝，襟怀宽放，一点尘嚣不到。但从今、家庆年年，醉乡里笑。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（寿卢竹溪）</font></span></font></font></p>
<ul>
&nbsp;&nbsp;&nbsp;&nbsp;清溪带竹，竹外山光抱。新筑浑如图画了。称闲心、管领昨夜天风，吹送□，端的琅音恰到。
</font><p></p>
&nbsp;&nbsp;&nbsp;&nbsp;谁知青云上，鸾凤翱翔，曾把功名试多少。到如今梦觉，佩著飞霞，浑家问、玉芝瑶草。试冷看、重门外如何，恁得似，壶中羽衣尘表。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（次韵戴时芳）</font></span></font></font></p>
<ul>
&nbsp;&nbsp;&nbsp;&nbsp;北马飞江过。画图中、花城柳郭，万摧千挫。羌管直惊猿鹤梦，愁得千山翠锁。有多少、风餐雨卧。回首西湖空溅泪，醉沈沈、轻掷金瓯破。平地浪，如何ED51。
</font><p></p>
&nbsp;&nbsp;&nbsp;&nbsp;君家志气从来大。舞蓝袍、牵丝幕外，肯饶他个。谁料腥埃妨阔步，孤瘦依然故我。待天有情时须可。且占雪溪清绝处，看精神、全是梅花做。嫌暖饱，耐寒饿。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（留范景山处有感）</font></span></font></font></p>
<ul>
&nbsp;&nbsp;&nbsp;&nbsp;晓村深处，记当年、轻被东风吹别。重得相看春雨屋，心事从头细说。深院灯寒，流苏帐暖，曾梦梅花月。如今何在，消凝分付啼_。
</font><p></p>
&nbsp;&nbsp;&nbsp;&nbsp;亭馆飞入腥烟，残香惟有，数朵酴雪。旧燕寻巢来又去，也觉双飞声咽。泛梗生涯，空花世界，且做杯中活。可人兰玉，风光还有时节。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次韵弟B54B）</font></span></font></font></p>
<ul>
&nbsp;&nbsp;&nbsp;&nbsp;百年光景，算山中、多占人间分数。一片清风梅是主，弹压粗花俗树。小小鱼池，深深莺谷，曲曲香云路。堪诗堪画，是天分付闲处。
</font><p></p>
&nbsp;&nbsp;&nbsp;&nbsp;闻要跨鹤西游，家林自好，且何妨留驻。趁取酴新煮酒，烧笋煎花为具。万事皆空，千金一刻，底用闲愁苦。无情杜宇，笑他催我归去。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（端午酒边）</font></span></font></font></p>
<ul>
&nbsp;&nbsp;&nbsp;&nbsp;雨帘高卷，见榴花、应怪风流人老。是则年年佳节在，无奈闲心悄悄。巧扇风轻，香罗雪湿，梦里曾看了。如今溪上，欢盟分付年少。
</font><p></p>
&nbsp;&nbsp;&nbsp;&nbsp;遍是眉好相宜，呼儿扶著，把菖蒲迎笑。说道浮生饶百岁，能有时光多少。幸自清贫，何妨乐趣，谱入瑶琴调。杯杯酒满，这般滋味谁晓。
</font><p></p>
</ul><p></p>
<p align="center"><font face="黑体" size="3" color="#000080">绮罗香</font><span><font size="2" color="#FF00FF">（咏柳外闻蝉三章）</font></span></font></font></p>
<ul>
&nbsp;&nbsp;&nbsp;&nbsp;障暑稠阴，梳凉细缕，□□□□□□。露腋玲珑，多少闹中幽趣。断又续、可是无情，□相送、短长亭路。记春风、曾著莺啼，便娇那得袅如许。
</font><p></p>
&nbsp;&nbsp;&nbsp;&nbsp;知音人自暗省，凝睇青云影里，黄昏犹伫。一部笙琴，消得翠腰供舞。堪对景、翻入新妆，鬓影低、衬教眉妩。试回头、旧日章台，怕听声咽处。
</font><p></p>
</ul><p></p>
<p align="center"><font face="黑体" size="3" color="#000080">绮罗香</font></font></font></p>
<ul>
&nbsp;&nbsp;&nbsp;&nbsp;袅入风腔，清含露脉，声在丝丝烟碧。破暑吹凉，天付弄娇双腋。似恋恋、舞翠纤腰，断还续、忍相离拆。最欢时、微雨初晴，夕阳犹湿淡云隔。
</font><p></p>
&nbsp;&nbsp;&nbsp;&nbsp;新来多少怆感，心怕无情过马，攀条惊著。梦里妆台，休说听来曾昨。凝伫漫、番节笙音，暗自将、玉阑轻拍。问谁能、唤起陶潜，醉翁同赋却。
</font><p></p>
</ul><p></p>
<p align="center"><font face="黑体" size="3" color="#000080">绮罗香</font></font></font></p>
<ul>
&nbsp;&nbsp;&nbsp;&nbsp;霁晓楼台，斜阳渡口，凉腋新声初到。占断清阴，随意自成宫调。看取次、颤引薰风，想无奈、露餐清饱。有时如、柔袅琴丝，忽如笙咽转娇妙。
</font><p></p>
&nbsp;&nbsp;&nbsp;&nbsp;谁知忧怨极处，轻把宫妆蜕了，飞吟枝杪。耳畔如今，凄感又添多少。愁绪正、萦绕妆台，怎更禁、被他相恼。送残音、立尽黄昏，月明深院悄。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（次吕居仁韵）</font></span></font></font></p>
<ul>
&nbsp;&nbsp;&nbsp;&nbsp;梦里京华，忽听得、庭花遗曲。到醒来、愁满东风山屋。春事已非空结绮，晓班无分随群玉。想天涯、沦落杜秋娘，攒眉绿。
</font><p></p>
&nbsp;&nbsp;&nbsp;&nbsp;谁能顾，荒芜菊。谁能问，平安竹。任时光流转，都成虚辱。无可奈何天地隘，只饶走得溪山足。但逢人、相问麦青青，何时熟。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（寿族叔父衡之八十铨）</font></span></font></font></p>
<ul>
&nbsp;&nbsp;&nbsp;&nbsp;吾菊山翁，鹤骖来自蓬云界。平铺心地有天知，楚楚生兰B54B。膝下青衫舞拜。更参差、斑衣戏队。清闲无事，门外从他，惊尘飞隘。
</font><p></p>
&nbsp;&nbsp;&nbsp;&nbsp;寿八千年，百分才一朱颜耐。何妨长主翠嵩春，酒约诗盟在。家庆堂前欢会。领霞卮、醺红浅带。是人说道，真吕先生，风流潇洒。//常裹吕公巾。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（寿内子）</font></span></font></font></p>
<ul>
&nbsp;&nbsp;&nbsp;&nbsp;潇洒琴帘，月灯归后新谐好。青云香里共清风，消得金花诰。争奈天颠地倒。好光阴、都惊散了。更听人说，七七年时，多多烦恼。
</font><p></p>
&nbsp;&nbsp;&nbsp;&nbsp;捱到如今，信知空挂闲怀抱。天于贫处最饶人，颦也翻成笑。牢闭柴门自好。对梅花、杯盘草草。满前儿女，耐后夫妻，齑盐偕老。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（寿声仲）</font></span></font></font></p>
<ul>
&nbsp;&nbsp;&nbsp;&nbsp;双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。
</font><p></p>
&nbsp;&nbsp;&nbsp;&nbsp;六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（次韵黄子羽咏凤花）</font></span></font></font></p>
<ul>
&nbsp;&nbsp;&nbsp;&nbsp;珍丛凤舞。曾是宣和，春风送归禁幄。翠浅红深，婉娩步空金落。腥尘未飞动处，是先知、早辞华萼。好在□，四并难多少，怨怀无托。
</font><p></p>
&nbsp;&nbsp;&nbsp;&nbsp;猛拍阑干谁会，浮世事、悠悠白云黄鹤。有酒当花，休得是今非昨。花犹百年宁耐，算人生、能几欢乐。又匆匆，醉梦里、春去不觉。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（次韵前人咏盘莲）</font></span></font></font></p>
<ul>
&nbsp;&nbsp;&nbsp;&nbsp;小盆池，新压藕，翠盖已擎雨。巧弄红妆，明艳便能许。自怜华发萧萧，风流无分，醉时眼、何妨偷觑。
</font><p></p>
&nbsp;&nbsp;&nbsp;&nbsp;黯然伫。回首今是何时，逢花笑还语。梦里西湖，双落泪如缕。斜阳十里烟芜，六桥风浪，有谁掉、采莲舟去。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（中秋早雨晚晴）</font></span></font></font></p>
<ul>
&nbsp;&nbsp;&nbsp;&nbsp;中秋佳月最端圆。老痴顽。见多番。杯酒相延，今夕不应a。残雨如何妨乐事，声淅淅，点斑斑。
</font><p></p>
&nbsp;&nbsp;&nbsp;&nbsp;天应有意故遮阑。拍人间。等闲看。好处时光，须用著些难。直待黄昏风卷霁，金滟滟，玉团团。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（重阳酒边）</font></span></font></font></p>
<ul>
&nbsp;&nbsp;&nbsp;&nbsp;人生难满百年心。得分阴。胜千金。吹帽风流，时节又相寻。回首赐萸休说梦，真率具，自山林。
</font><p></p>
&nbsp;&nbsp;&nbsp;&nbsp;逢迎一笑且开襟。酒频斟。量犹禁。相劝相期，长健似如今。醉也从他儿女手，争把菊，满头簪。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（七夕风雨）</font></span></font></font></p>
<ul>
&nbsp;&nbsp;&nbsp;&nbsp;纷纷都说会双星。鹊桥成。凤骖迎。风雨凄凉，何故锁苍冥。儿女空愁谁解意，须道我，试来听。
</font><p></p>
&nbsp;&nbsp;&nbsp;&nbsp;人间天上不同情。最无凭。是柔盟。应怪痴人，虚妄做浮生。正值楼台多簇燕，教没兴，不开晴。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（元宵书怀）</font></span></font></font></p>
<ul>
&nbsp;&nbsp;&nbsp;&nbsp;笼街弹压上元灯。满瑶城。簇珠星。老矣如今，谁记旧来曾。眼底相逢惟有月，空对面，若为情。
</font><p></p>
&nbsp;&nbsp;&nbsp;&nbsp;残生消不尽齑茎。瘦棱棱。困腾腾。扶起眉间，杯酒酹寒檠。也为风光陪一笑，心下事，梦中惊。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（重午书怀）</font></span></font></font></p>
<ul>
&nbsp;&nbsp;&nbsp;&nbsp;年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。
</font><p></p>
&nbsp;&nbsp;&nbsp;&nbsp;何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（次韵戴时芳）</font></span></font></font></p>
<ul>
&nbsp;&nbsp;&nbsp;&nbsp;钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。
</font><p></p>
&nbsp;&nbsp;&nbsp;&nbsp;他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;青山流水迢迢去。总是东风往回路。送得春来春又暮。莺如何诉。燕如何语。只有春知处。
</font><p></p>
&nbsp;&nbsp;&nbsp;&nbsp;时光渐渐春如许。何用怜春怕红雨。到处空飞无实据。花开也好，花飞也好，此意须双悟。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（次前人）</font></span></font></font></p>
<ul>
&nbsp;&nbsp;&nbsp;&nbsp;浪麦风微花雾扫。痕沙水浅溪桥小。属玉双双飞杳杳。山宽绕。新晴绣得春分晓。
</font><p></p>
&nbsp;&nbsp;&nbsp;&nbsp;独立无言心事渺。曾将宇宙思量了。世变何涯人已老。休烦恼。林泉况味终须好。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;山弄夕辉眉淡扫。溪分新水支流小。醉梦风光凝望杳。云树绕。杜鹃怨处谁能晓。
</font><p></p>
&nbsp;&nbsp;&nbsp;&nbsp;浮世悠悠波渺渺。蜗争何事何时了。天为无情方不老。休苦恼。随缘诗酒清闲好。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;豆雨空晴，桂花风静。碧虚飞上圆明镜。谁能唤起秃翁吟，祗应笑得嫦娥醒。
</font><p></p>
&nbsp;&nbsp;&nbsp;&nbsp;可奈良宵，不堪残境。强拚一醉偷光景。夜凉渐搅雪霜心，昏眵犹认山河影。
</font><p></p>
</ul><p></p>
<p align="center"><font face="黑体" size="3" color="#000080">卖花声</font><span><font size="2" color="#FF00FF">（立春酒边）</font></span></font></font></p>
<ul>
&nbsp;&nbsp;&nbsp;&nbsp;残梦腾腾。好鸟一声呼醒。小窗明、萧萧鬓影。当年头上，惯曾簪幡胜。到如今、有谁怀省。
</font><p></p>
&nbsp;&nbsp;&nbsp;&nbsp;东风著面，却自依然相认。哄痴儿、B62C声弄景。盘蔬杯酒，强教人欢领。也微酣、带些春兴。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（次韵元春兄）</font></span></font></font></p>
<ul>
&nbsp;&nbsp;&nbsp;&nbsp;兄年八十，弟今年几，亦是七旬有九。人生取数已为多，更休问、前程无有。
</font><p></p>
&nbsp;&nbsp;&nbsp;&nbsp;家贫是苦，算来又好，见得平生操守。杯茶盏水也风流，莫负了、桂时菊候。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（次韵黄子羽重午）</font></span></font></font></p>
<ul>
&nbsp;&nbsp;&nbsp;&nbsp;世变无情风挟雨。长夜漫漫，何日开晴午。白发萧疏惊岁序。儿嬉漫说重重午。
</font><p></p>
&nbsp;&nbsp;&nbsp;&nbsp;粒啄偷生如抟黍。过计何须，负郭多南亩。曾著宫衣沾雨露。如今掩袂悲湘浦。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（次韵人咏菊）</font></span></font></font></p>
<ul>
&nbsp;&nbsp;&nbsp;&nbsp;故园处处都荒雨。寂寞蜗书户。人间春事杏桃花。独有诗人依旧、菊为家。
</font><p></p>
&nbsp;&nbsp;&nbsp;&nbsp;老来犹解高叉手。遥上花前寿。华颠无分插花枝。乞取霜根风月、送将归。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（与前人）</font></span></font></font></p>
<ul>
&nbsp;&nbsp;&nbsp;&nbsp;有约泛溪篷。游画图中。沙鸥引入翠重重。认取抱琴人住处，水浅山浓。一笑两衰翁。莫惜从容。瓮醅灰芋雪泥菘。直到梅花飞过也，桃李春风。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（留城）</font></span></font></font></p>
<ul>
&nbsp;&nbsp;&nbsp;&nbsp;记得去年时。采菊东篱。眉间一笑捧花枝。说道愿如花不老，交劝双卮。又是菊花期。客况谁知。便无风雨也凄凄。白发夫妻时节酒，堪几参差。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（立春日卖春困）</font></span></font></font></p>
<ul>
&nbsp;&nbsp;&nbsp;&nbsp;窗影弄晴红。欢笑成丛。一声春困到衰翁。回首太平儿戏事，雨过云空。人世暗尘中。如梦方浓。也须留取自惺忪。试问若教都困了，谁管春风。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（示吴应奎）</font></span></font></font></p>
<ul>
&nbsp;&nbsp;&nbsp;&nbsp;迟饭甑炊红。青翦蔬丛。鸡声邻里狎田翁。兵后故人能有几，岁晚江空。谁信淡交中。依旧情浓。白头青眼转惺忪。相见莫教轻别去，负月孤风。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（次韵示弟观）</font></span></font></font></p>
<ul>
&nbsp;&nbsp;&nbsp;&nbsp;春事紫和红。蜂蝶争丛。消磨多少看花翁。不用借他炊黍枕，何梦非空。茅屋菜畦中。村瓮醅浓。醉时啼鸟唤惺忪。不道白头添一岁，舞月歌风。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;年事夕阳红。霜满髯丛。摩挲苍藓石婆翁//在京口夹冈。能见几人曾百岁，一笑书空。
</font><p></p>
&nbsp;&nbsp;&nbsp;&nbsp;回首棣华中。消得春浓。平生心事两惺忪。杖屦相从须放密，山月溪风。
</font><p></p>
</ul><p></p>
<p align="center"><font face="黑体" size="3" color="#000080">唐多令</font><span><font size="2" color="#FF00FF">（九月留城书怀）</font></span></font></font></p>
<ul>
&nbsp;&nbsp;&nbsp;&nbsp;雁阵晓来霜。鸦村夕照黄。满人间、风景凄凉。幸有菊窗堪一醉，争又滞、水云乡。
</font><p></p>
&nbsp;&nbsp;&nbsp;&nbsp;沽酒也三行。邀风与较量。便明朝、吹送归航。趁得老盆新熟信，日日是、我重阳。
</font><p></p>
</ul><p></p>
<p align="center"><font face="黑体" size="3" color="#000080">唐多令</font><span><font size="2" color="#FF00FF">（次前韵范纯甫留饮）</font></span></font></font></p>
<ul>
&nbsp;&nbsp;&nbsp;&nbsp;蟹熟晕橙霜。蛆浮染菊黄。淡交情、都没炎凉。说道白头难会面，留一日、醉中乡。
</font><p></p>
&nbsp;&nbsp;&nbsp;&nbsp;世事与轮行。时光逐寸量。任人间、涛海风航。拜了老庞归去也，高著枕、卧南阳。
</font><p></p>
</ul><p></p>
<p align="center"><font face="黑体" size="3" color="#000080">唐多令</font><span><font size="2" color="#FF00FF">（城归泊湖山）</font></span></font></font></p>
<ul>
&nbsp;&nbsp;&nbsp;&nbsp;倦枕寄渔乡。篷低被怯霜。月窥人、多少思量。自是欲眠眠不稳，禁听得、雁声双。
</font><p></p>
&nbsp;&nbsp;&nbsp;&nbsp;和梦早催行。归来梅竹窗。小柴门、分破闲忙。翻笑白云飞不定，谙得静、憩诗床。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（次韵元春兄）</font></span></font></font></p>
<ul>
&nbsp;&nbsp;&nbsp;&nbsp;吾辈么麽。休叹蹉跎。得闲时、且逐时过。人间名利，都是浮华。但退如进，失如得，少如多。
</font><p></p>
&nbsp;&nbsp;&nbsp;&nbsp;谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font><span><font size="2" color="#FF00FF">（寿内子）</font></span></font></font></p>
<ul>
&nbsp;&nbsp;&nbsp;&nbsp;梅窗归坐几岁寒。老生涯、寂寞自便。最喜得、双双健，与粗茶、淡饭结缘。
</font><p></p>
&nbsp;&nbsp;&nbsp;&nbsp;眉前把酒深深劝，这时光、惟有靠天。看许大、痴儿女，且随宜、笑到百年。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（书怀）</font></span></font></font></p>
<ul>
&nbsp;&nbsp;&nbsp;&nbsp;老去坐来睡重，病多吟得诗a。有时忽自拍阑干。一点心随天远。
</font><p></p>
&nbsp;&nbsp;&nbsp;&nbsp;柳絮飞从何处，莺声啼破空山。春风依旧满人间。不奈双颦闲管。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（寿王之朝）</font></span></font></font></p>
<ul>
&nbsp;&nbsp;&nbsp;&nbsp;华傺矍嗥脉，仙风斑白须眉。儿孙玉雪满庭帏。家庆人间难比。
</font><p></p>
&nbsp;&nbsp;&nbsp;&nbsp;浮世事等云过，平生心有天知，举杯相约小看时，岁岁梅花里醉。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（寿族弟藻夫妇八十）</font></span></font></font></p>
<ul>
&nbsp;&nbsp;&nbsp;&nbsp;月下百年缘，天上双星样。九秩齐开自是稀，清健那堪两。
</font><p></p>
&nbsp;&nbsp;&nbsp;&nbsp;红叶景翻新，黄菊香宜晚。笑拥眉开祝寿声，满劝鸳鸯盏。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（用前韵弟藻次日又设酒）</font></span></font></font></p>
<ul>
&nbsp;&nbsp;&nbsp;&nbsp;喜气满清门，庆集还新样。卜醉筵开意转浓，昨日今朝两。
</font><p></p>
&nbsp;&nbsp;&nbsp;&nbsp;愧我一年多，见汝双欢晚。自觉人生此会稀，有酒宁论盏。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（中秋无月）</font></span></font></font></p>
<ul>
&nbsp;&nbsp;&nbsp;&nbsp;流景去难縻。浮世危如拍浪C322。才遇中秋聊对月，佳期。了怕晴明未可涯。
</font><p></p>
&nbsp;&nbsp;&nbsp;&nbsp;人月本相依。果是今朝恰背违。孤负楼台多少醉，堪悲。何忍滂沱与毕离。
</font><p></p>
</ul><p></p>
<p align="center"><font face="黑体" size="3" color="#000080">宝鼎现</font><span><font size="2" color="#FF00FF">（代邑士送韩君美经历）</font></span></font></font></p>
<ul>
&nbsp;&nbsp;&nbsp;&nbsp;望京门外，怕见催发，东风行马。清到底、冰壶满了，欲借留来无计也。祖劝酒、看依依情恋，都在眉尖眼下。任万户、诗旗曲帐，有笔应难描写。
</font><p></p>
&nbsp;&nbsp;&nbsp;&nbsp;是则龟组随瓜卸。好规模、分付来者。才泛绿、依红小暇，移讲芹宫时促驾。又指点、秀宁城来脉，疏瀹春流似画。更巧为、溪山著句，留作千年佳话。
</font><p></p>
&nbsp;&nbsp;&nbsp;&nbsp;最念一邑酸寒，风雨暗、真几成假。向纛牙交处，还得儒珍旧价。便父母、又如何做，但结心香社。愿阔步、直上云霄，犹□回头奉化。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（代人送阎戎）</font></span></font></font></p>
<ul>
&nbsp;&nbsp;&nbsp;&nbsp;莲叶山前，戎帐宏开，轰然最称。羡铺心如水，肯教尘穑为民乞雨，唤得天应。紫逻□锋，绿林扫影，夜户都开无犬声。三乡里，笑嬉嬉度日，歌舞清平。
</font><p></p>
&nbsp;&nbsp;&nbsp;&nbsp;溪头载月舟□，□□帐花旗忍送行。算浮云自在，初无著相，薰风正好，却问归程。折柳依依，憩棠□□，□□□春无尽情。趋朝去，看青冥玉钺，金辔红缨。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（代邑士送梁宰观赴昆山同知）</font></span></font></font></p>
<ul>
&nbsp;&nbsp;&nbsp;&nbsp;南庐佳号。是自许孔明，经纶才调。对柳鸣琴，凭花制锦，小试一同谈笑。怎知画帘难驻，忽又星舆催召。但谶得、耀碑潭水月，交光相照。
</font><p></p>
&nbsp;&nbsp;&nbsp;&nbsp;驿道。春正好。簇帐擎杯，听取殷勤祷。略松鲈，便膺芝凤，陵溯紫清津要。当家得时行志，回首旧封文庙。疏化雨，障狂澜不尽，生生芹藻。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（送公棠戎）</font></span></font></font></p>
<ul>
&nbsp;&nbsp;&nbsp;&nbsp;钱影何曾过眼，笔头那肯亏心。系门瘦马影沈沈。夜柝不惊春枕。
</font><p></p>
&nbsp;&nbsp;&nbsp;&nbsp;一去轻如蕉梦，三乡都是棠阴。等闲换取印黄金。催上云程新任。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
