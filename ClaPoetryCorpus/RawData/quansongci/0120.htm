<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李处全</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（丁丑岁，吴门为外舅蒋宣卿寿）</font></span></font></font></p>
<ul>
&nbsp;&nbsp;&nbsp;&nbsp;金节照南国，画戟壮陪都。严谯鼓角霜晓，雄胜压全吴。葱茜采香古径，缥缈折梅新奏，春事早关渠。谁识使君意，行乐与民俱。
</font><p></p>
&nbsp;&nbsp;&nbsp;&nbsp;披绣幌，薰宝篆，引琼酥。黄堂当暇，宾幕谈笑足欢娱。看取十行丹诏，遥指五云深处，归路接亨衢。玉佩映鸳缀，不老奉轩虞。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送王景文）</font></span></font></font></p>
<ul>
&nbsp;&nbsp;&nbsp;&nbsp;上马趣携酒，送客古朱方。秋风斜日山际，低草见牛羊。酩酊不知更漏，但见横江白露，清映月如霜。平睨广寒殿，谁说路歧长。
</font><p></p>
&nbsp;&nbsp;&nbsp;&nbsp;醉还醒，时起舞，念吾乡。江山尔尔，回首千载几兴亡。一笑书生事业，谁信管城居士，不换碧油幢。好在中冷水，击楫奏伊凉。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;明月浸瑶碧，河汉水交流。偏来照我，知我白发不胜愁。客里山中三载，枕上人间一梦，曾忆到瀛洲。矫首蓬壶路，两腋已飕＿。
</font><p></p>
&nbsp;&nbsp;&nbsp;&nbsp;记扁舟，浮震泽，趁中秋。垂虹亭上，与客千里快凝眸。看剑引杯狂醉，饮水曲肱高卧，鹏`本同游。起舞三人耳，横笛唤沙鸥。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（冒大风渡沙子）</font></span></font></font></p>
<ul>
&nbsp;&nbsp;&nbsp;&nbsp;落日暝云合，客子意如何。定知今日，封六巽二弄干戈。四望际天空阔，一叶凌涛掀舞，壮志未消磨。为向吴儿道，听我扣舷歌。
</font><p></p>
&nbsp;&nbsp;&nbsp;&nbsp;我常欲，利剑戟，斩蛟龟。胡尘未扫，指挥壮士挽天河。谁料半生忧患，成就如今老态，白发逐年多。对此貌无恐，心亦畏风波。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;春事已如许，柳眼早依依。故园桃李何似，芳蕊想团枝。此地嵩高名里，信美元非吾土，清梦＿绕ァ７稣扔行乐，还使我心悲。
</font><p></p>
&nbsp;&nbsp;&nbsp;&nbsp;对琴书，歌一阕，引千卮。昔曾系楫，今日投老叹吾衰。睡起推窗凝睇，失喜柔桑微绿，便拟作春衣。搔首长吟处，此意有谁知。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;微雨眼明处，春信著南枝。百花头上消息，为我赴襟期。松下凌霜古干，竹外横窗疏影，同是岁寒姿。唤取我曹赏，莫使俗流知。
</font><p></p>
&nbsp;&nbsp;&nbsp;&nbsp;对风前，看雪后，总相宜。碧天如洗，何许羌笛月边吹。一段出群标格，合得水仙兄事，千古豫章诗。鼎鼐付佳实，终待麦秋时。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（前遍既出，诸君皆有属和，因自用韵）</font></span></font></font></p>
<ul>
&nbsp;&nbsp;&nbsp;&nbsp;飞雪已传信，端叶未分枝。莫嫌开晚，前月曾付小春期。谁道梳风洗雨，不许调脂弄粉，容易鹛熳恕Ｑ劢缥炊嗉，鼻观已先知。
</font><p></p>
&nbsp;&nbsp;&nbsp;&nbsp;昔西湖，今北客，各从宜。要渠烂熳，趣得暖律为渠吹。犹记石亭攀折，浑似扬州观赏，清兴欲寻诗。三嗅不离手，如得和遍时。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（除夕）</font></span></font></font></p>
<ul>
&nbsp;&nbsp;&nbsp;&nbsp;今夕定何夕，今夕岁还除。团栾儿女，尽情灯火照围炉。但惜年从节换，便觉身随日老，踪迹尚沈浮。万事古如此，聊作旧桃符。
</font><p></p>
&nbsp;&nbsp;&nbsp;&nbsp;任东风，吹缟鬓，戏J儒。韶颜壮齿，背人去似隙中驹。杯酌犹倾腊酒，漏箭已传春夜，何处不歌呼。惟愿长穷健，命酹且欢娱。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（处州烟雨楼落成，欲就中秋，后值雨）</font></span></font></font></p>
<ul>
&nbsp;&nbsp;&nbsp;&nbsp;楼观数南国，烟雨压东州。溪山雄胜，天开图画肖瀛洲。我破瀛洲客梦，来剖仙都符竹，乐岁又云秋。聊作幻师戏，肯遗后人愁。
</font><p></p>
&nbsp;&nbsp;&nbsp;&nbsp;趁佳时，招我辈，共凝眸。君侯胸次邱壑，意匠付冥搜，刻日落成华栋，对月难并清景，千丈素光流。老子兴何极，小子趣觥筹。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（镇安女兄生日）</font></span></font></font></p>
<ul>
&nbsp;&nbsp;&nbsp;&nbsp;清晓高堂，春晚处、旧红新绿。耸曩昔、蟠桃初种，更并潭菊。强健老人松下鹤，森荣孙子霜中竹。看共持、寿凶Ｆ谝茫倾＿X。
</font><p></p>
&nbsp;&nbsp;&nbsp;&nbsp;烘晴书，炉烟馥。连永夜，笙歌簇。喜一时欢意，何人兼足。早愿诸甥成宅相，便从明岁开汤沐。向年年、今日度新腔，调仙曲。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（木犀）</font></span></font></font></p>
<ul>
&nbsp;&nbsp;&nbsp;&nbsp;畴昔方壶游戏地，群仙步履相从。明黄衫子御西风。佩环金错落，羽葆翠璁珑。
</font><p></p>
&nbsp;&nbsp;&nbsp;&nbsp;骑鹄翩然归去路，吹箫横度青峰。夜深河汉冷秋容。前驱香十里，飘堕月轮东。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（京口上元雪夜招唐元明）</font></span></font></font></p>
<ul>
&nbsp;&nbsp;&nbsp;&nbsp;一天春意，趁东皇幽赏，重飞端叶。造物有心成伟观，来伴红蕖开彻。桂魄初圆，梅腮全放，节物俱奇绝。冷官门巷，望中北固楼堞。
</font><p></p>
&nbsp;&nbsp;&nbsp;&nbsp;遐想篷底高人，拥衾无寐，九曲肠增结。我亦低窗翻蠹纸，失喜瑶花盈尺。拥鼻孤吟，搔头危坐，所欠惟佳客。须君来此，脸纹相对生缬。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（初春）</font></span></font></font></p>
<ul>
&nbsp;&nbsp;&nbsp;&nbsp;乳燕将雏，啼莺求友，江南梅子黄时。欲晴还雨，烟外看成丝。迎袂风来麦陇，吹饼饵、香入书帷。行吟处，溪翁说我，不似去年衰。
</font><p></p>
&nbsp;&nbsp;&nbsp;&nbsp;方池。荷出水，朱榴倚槛，粉＿穿篱。有吾曹我辈，把酒寻诗。醉去黑甜一枕，炉烟袅、花影斜晖。家山乐，南窗寄傲，唯有晦罨知。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（社日落成烟雨楼二首）</font></span></font></font></p>
<ul>
&nbsp;&nbsp;&nbsp;&nbsp;烟雨溟溟趁落成。只应天欲称佳名。万丝明灭青山映，匹素浓纤氵录水萦。
</font><p></p>
&nbsp;&nbsp;&nbsp;&nbsp;民亦乐，美能并。酒杯莫惜十分倾。要知社下平生志，觞政聊须为主盟。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;缥缈危楼百尺雄。淡烟疏雨暗帘栊。偶妨清赏中秋夕，为忆名言玉局翁。
</font><p></p>
&nbsp;&nbsp;&nbsp;&nbsp;贤达意，古今同。凉天佳月曾相逢。老蟾一跃三千丈，却唤＿娥驾阆风。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（茶）</font></span></font></font></p>
<ul>
&nbsp;&nbsp;&nbsp;&nbsp;九天圆月。香尘碎玉，素涛翻雪。石乳香甘，松风汤嫩，一时三绝。
</font><p></p>
&nbsp;&nbsp;&nbsp;&nbsp;清宵好尽欢娱，奈明日、扶头怎说。整顿秃山，殷勤春露，余甘齿颊。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（汤）</font></span></font></font></p>
<ul>
&nbsp;&nbsp;&nbsp;&nbsp;余甘齿颊。酒□半酣，漏声频促。月下传呼，风前掺别，无因留客。
</font><p></p>
&nbsp;&nbsp;&nbsp;&nbsp;丁宁玉＿磨香，为料理、十分醒著。后会何时，前欢未尽，明朝重约。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（夜坐有感）</font></span></font></font></p>
<ul>
&nbsp;&nbsp;&nbsp;&nbsp;晦庵四至似天宽。生计有心田。闲弄炉薰茗碗，困寻纸帐蒲团。
</font><p></p>
&nbsp;&nbsp;&nbsp;&nbsp;商山橘隐，须弥芥纳，容与湖天。谁笑先生贫窭，东篱无数金钱。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（初夏）</font></span></font></font></p>
<ul>
&nbsp;&nbsp;&nbsp;&nbsp;薰风庭院燕双飞。园柳啭黄鹂。是处蜂狂蝶乱，元来绿暗红稀。
</font><p></p>
&nbsp;&nbsp;&nbsp;&nbsp;衫笼白＿，琴推绿绮，满眼新诗。好个江南风景，杜鹃犹自催归。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（续前意，时溧阳之行有日矣）</font></span></font></font></p>
<ul>
&nbsp;&nbsp;&nbsp;&nbsp;杜鹃只管催归去。知渠教我归何处。故国泪生痕。那堪枕上闻。
</font><p></p>
&nbsp;&nbsp;&nbsp;&nbsp;严装吾已具。泛宅吴中路。弭棹唤东邻。江东日暮云。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;云，三秋桂子，山名载于图经，余顷为郡掾，尝见之\\
</font><p></p>
&nbsp;&nbsp;&nbsp;&nbsp;晦庵老子修行久。问禅金粟曾回首。截竹是禅机。吹破粟玉枝。
</font><p></p>
&nbsp;&nbsp;&nbsp;&nbsp;西湖秋好处。承得昭阳露。香透月轮低。来薰打坐时。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（菊花）</font></span></font></font></p>
<ul>
&nbsp;&nbsp;&nbsp;&nbsp;四时皆有司花女。杪秋犹见花如许。想得紫金丹。工夫造化间。
</font><p></p>
&nbsp;&nbsp;&nbsp;&nbsp;春莺留弱羽。更渍蔷薇露。莫取落英餐。留供醉眼看。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（儿辈欲九日词而尚远，用“满城风雨近得阳”填成浣溪沙）</font></span></font></font></p>
<ul>
&nbsp;&nbsp;&nbsp;&nbsp;宋玉应当久断肠。满城风雨近重阳。年年戏马忆吾乡。
</font><p></p>
&nbsp;&nbsp;&nbsp;&nbsp;催促东篱金蕊放，佳人更绣紫萸囊。白衣才到共飞觞。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（重阳再作）</font></span></font></font></p>
<ul>
&nbsp;&nbsp;&nbsp;&nbsp;窗户风薰端午，楼台月满中秋。阴晴寒暑总无忧。几事不如重九。
</font><p></p>
&nbsp;&nbsp;&nbsp;&nbsp;落帽何羞种种，看山都付悠悠。黄花已作醉乡游。梦觉黄花在手。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（芍药）</font></span></font></font></p>
<ul>
&nbsp;&nbsp;&nbsp;&nbsp;C々妆楼红袖，亭亭将阃青油。东皇天巧世无俦。定有司花妙手。
</font><p></p>
&nbsp;&nbsp;&nbsp;&nbsp;十里香风晓霁，千家绮陌春游。竹西路转古扬州。歌吹只应如旧。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（二月旦侍女兄游高斋）</font></span></font></font></p>
<ul>
&nbsp;&nbsp;&nbsp;&nbsp;南国一分春色，东窗八面光风。女兄欢笑酒尊同。满眼儿孙群从。
</font><p></p>
&nbsp;&nbsp;&nbsp;&nbsp;但愿年愈百岁，何妨时醉千钟。朱颜绿发照青铜。要看如龙如凤。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（拒霜花）</font></span></font></font></p>
<ul>
&nbsp;&nbsp;&nbsp;&nbsp;庭户晓光中，帘幕秋光里。曲沼绮疏横，几处新妆洗。
</font><p></p>
&nbsp;&nbsp;&nbsp;&nbsp;红脸露轻匀，翠袖风频倚。鸾鉴不须开，自有窗前水。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（正月十六日周仲先劝酒）</font></span></font></font></p>
<ul>
&nbsp;&nbsp;&nbsp;&nbsp;温柔属东南，和冷经三五。几夜德星明，果应荀陈聚。
</font><p></p>
&nbsp;&nbsp;&nbsp;&nbsp;分虎屈雄姿，展骥淹遐步。除诏已涂芝，便看朝天去。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（预作菊词，俾歌之，至时以侑酒）</font></span></font></font></p>
<ul>
&nbsp;&nbsp;&nbsp;&nbsp;今年菊早。想到重阳花正好。玉冷金寒。全似东篱挹露看。
</font><p></p>
&nbsp;&nbsp;&nbsp;&nbsp;色庄香重。直与梅花堪伯仲。待唤渊明。三友相从盖为倾。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（咏木犀）</font></span></font></font></p>
<ul>
&nbsp;&nbsp;&nbsp;&nbsp;谁将翡翠。闲屑黄金摅巧思。缀就花钿。飞上秋云入鬓蝉。
</font><p></p>
&nbsp;&nbsp;&nbsp;&nbsp;一枝斜倚。披拂香风多少意。午镜重匀。娇额妆成宫样新。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（甲午九月末在婺州韩守坐上和陈尚书韵李处全）</font></span></font></font></p>
<ul>
&nbsp;&nbsp;&nbsp;&nbsp;更生观尽。双璧蒹葭那敢并。四海无人。笑语从容许我亲。
</font><p></p>
&nbsp;&nbsp;&nbsp;&nbsp;平生此客。复与太丘登醉白。病里颦眉。贪看惺惺骑马归。
</font><p></p>
</ul><p></p>
<p align="center"><font face="黑体" size="3" color="#000080">相见欢</font><span><font size="2" color="#FF00FF">（见月闻笛八月五夜）</font></span></font></font></p>
<ul>
&nbsp;&nbsp;&nbsp;&nbsp;新凉襟袂冷然。乍晴天。风送谁家羌管、月便娟。
</font><p></p>
&nbsp;&nbsp;&nbsp;&nbsp;云散尽，秋空碧，玉色悬。洗耳时听三弄、等团圆。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（重阳）</font></span></font></font></p>
<ul>
&nbsp;&nbsp;&nbsp;&nbsp;一番风雨一番凉。炯秋光。又重阳。潇洒东篱，浑学汉宫妆。今日且须开口笑，花露＿，鬓云香。
</font><p></p>
&nbsp;&nbsp;&nbsp;&nbsp;泼醅新取淡鹅黄。趁幽芳。趣飞觞。落帽当时，□发少年狂。万事破除惟有此，尘外客，醉中乡。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（了生朝）</font></span></font></font></p>
<ul>
&nbsp;&nbsp;&nbsp;&nbsp;佳人偏爱菊花天。玉钗金附蝉。歌声缥缈紫云边。博山沈水烟。
</font><p></p>
&nbsp;&nbsp;&nbsp;&nbsp;须斗酒，泛觥船。乃翁能百遍。高堂此会看年年。夜深人醉眠。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（海棠）</font></span></font></font></p>
<ul>
&nbsp;&nbsp;&nbsp;&nbsp;春山寂。佳人凝笑山南陌。山南陌。东风寒浅，绛罗衫窄。
</font><p></p>
&nbsp;&nbsp;&nbsp;&nbsp;阑干倚处云如幕。晚来雨过胭脂滴。胭脂滴。啼妆难劝，且须欢伯。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;莺花寂。为渠游冶长安陌。长安陌。今朝风景，酒肠宽窄。
</font><p></p>
&nbsp;&nbsp;&nbsp;&nbsp;锦茵闲把薰笼幂。嫩红倚绿娇如滴。娇如滴。古今高咏，老泉仙伯。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（茶＿）</font></span></font></font></p>
<ul>
&nbsp;&nbsp;&nbsp;&nbsp;香雪弄春妍，柳外黄昏池阁。要看月华相映，卷东风帘幕。
</font><p></p>
&nbsp;&nbsp;&nbsp;&nbsp;更倾壶酒伴芳姿，名字胜桑落。直与岭梅兄弟，是醍醐酥酪。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;梨花过雨，已是春强半，花恼欲颠狂，兴浑在、秋千架畔。搔头无语，斜日上帘栊，飞上下，语呢喃，又见双双燕。
</font><p></p>
&nbsp;&nbsp;&nbsp;&nbsp;鱼吹细浪，镜面摇歌扇。藉草倒芳尊，衬香茵、落红千片。追奔蜗角，回首醉初醒，逢节物，且欢娱，莫待流年换。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;春事忆松江，江上花无数。一枕匆匆醉梦中，芳草J庵路。
</font><p></p>
&nbsp;&nbsp;&nbsp;&nbsp;携手度虹梁，洗眼看渔具。盐豉莼羹是处无，早买扁舟去。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（即席奉女兄寿）</font></span></font></font></p>
<ul>
&nbsp;&nbsp;&nbsp;&nbsp;芍药斗新妆，杨柳飞轻雪。著意留连不放春，已向东皇说。
</font><p></p>
&nbsp;&nbsp;&nbsp;&nbsp;况是谪仙家，自有长生诀。方士呼来借玉蟾，要吸杯中月。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;疏烟明淡雨膏如。青入烧痕初。开到无言桃李，春事喜敷腴。
</font><p></p>
&nbsp;&nbsp;&nbsp;&nbsp;随杖履，有琴书。酒盈壶。风前花下，睡起醒时，着我篮舆。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（毛氏女兄生朝三月二十八日）</font></span></font></font></p>
<ul>
&nbsp;&nbsp;&nbsp;&nbsp;政余春眷眷，首夏VV，清和时候。晓色o，瑞霭凝轩牖。著子青梅，袅枝红药，物物俱情厚。绿绮朱弦，檀槽铁拨，华堂称寿。
</font><p></p>
&nbsp;&nbsp;&nbsp;&nbsp;季父高怀，庆钟吾姊，富贵长年，自应兼有。更看诸郎，谢砌芝兰秀。蚤晚成名，雁行亲膝，无忌胜如舅。沆瀣朝霞，蓬莱弱水，酿为春酒。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（和俞叔夜七夕）</font></span></font></font></p>
<ul>
&nbsp;&nbsp;&nbsp;&nbsp;秋意生何许。对玉钩、微云避舍，素风吹暑。银汉桥成天路稳，乾鹊声声媚妩。送仙仗、年年须度。离合悲欢多少话，想今宵、缱绻难深诉。千古恨，无新故。
</font><p></p>
&nbsp;&nbsp;&nbsp;&nbsp;聊须作意成欢绪。为佳时、金针戏把，翠觞频举。莫念匆匆轻掺袂，天上元无间阻。况好是、新凉庭户。倦客天涯嗟老大，趁珠帘、绣额高楼处。乞些巧，调儿女。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;心事知谁许。政吾曹、ご桥翰，邀凉蠲暑。节物於人俱可喜，今夕渠媚妩。笑曝腹、书生风度。河鼓天孙非世俗，纵惊云、急雨休轻诉。忆倾盖，便如故。
</font><p></p>
&nbsp;&nbsp;&nbsp;&nbsp;良辰欢意宽离绪。称仙家、瑶台缥缈，霓裳掀举。应想尘寰空怅望，月路谁曾隔阻。是处有、绮窗朱户。我爱五湖烟水阔，待扁舟、寻到支机处。访婺女，共＿女。
</font><p></p>
</ul><p></p>
<p align="center"><font face="黑体" size="3" color="#000080">四和香</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;香雪新苞偏胜韵。领袖催花信。华节良辰人有分。看士女、＿垂鬓。
</font><p></p>
&nbsp;&nbsp;&nbsp;&nbsp;莫向春风寻旧恨。乐事随方寸。眉寿故应天不吝。浮大白、吾无闷。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（守岁）</font></span></font></font></p>
<ul>
&nbsp;&nbsp;&nbsp;&nbsp;年光箭脱无留计。才过立春还守岁。要知一岁已寻侬，听打个惊人喷嚏。
</font><p></p>
&nbsp;&nbsp;&nbsp;&nbsp;椒盘荐寿休辞醉。坐听爆竹浑无寐。明朝末后饮屠苏，白发从渠相点缀。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（除夕又作）</font></span></font></font></p>
<ul>
&nbsp;&nbsp;&nbsp;&nbsp;和气作春妍。已作寒归塞地天。岁月翩翩人老矣，华颠。胆冷更长自不眠。
</font><p></p>
&nbsp;&nbsp;&nbsp;&nbsp;节物映椒盘。柏酒香浮白玉船。捧劝大家相祝愿，何言。但愿今年胜去年。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
