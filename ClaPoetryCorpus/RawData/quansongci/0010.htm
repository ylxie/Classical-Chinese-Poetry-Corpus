<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王安石</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">桂枝香</font></font></font></p>
<ul>
&nbsp;&nbsp;&nbsp;&nbsp;登临送目。正故国晚秋，天气初肃。千里澄江似练，翠峰如簇。归帆去棹残阳里，背西风、酒旗斜矗。彩舟云淡，星河鹭起，画图难足。
</font><p></p>
&nbsp;&nbsp;&nbsp;&nbsp;念往昔、繁华竞逐。叹门外楼头，悲恨相续。千古凭高，对此谩嗟荣辱。六朝旧事随流水，但寒烟、芳草凝绿。至今商女，时时犹唱后庭遗曲。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;数家茅屋闲临水。单衫短帽垂杨里。今日是何朝。看予度石桥。
</font><p></p>
&nbsp;&nbsp;&nbsp;&nbsp;梢梢新月偃。午醉醒来晚。何物最关情。黄鹂三两声。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;灯火已收正月半。山南山北花撩乱。闻说亭新水漫。骑款段。穿云入坞寻游伴。
</font><p></p>
&nbsp;&nbsp;&nbsp;&nbsp;却拂僧床褰素幔。千岩万壑春风暖。一弄松声悲急管。吹梦断。西看窗日犹嫌短。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;平岸小桥千嶂抱。柔蓝一水萦花草。茅屋数间窗窈窕。尘不到。时时自有春风扫。
</font><p></p>
&nbsp;&nbsp;&nbsp;&nbsp;午枕觉来闻语鸟。欹眠似听朝鸡早。忽忆故人今总老。贪梦好。茫然忘了邯郸道。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;云垂平野。掩映竹篱茅舍。阒寂幽居实潇洒。是处绿娇红冶。
</font><p></p>
&nbsp;&nbsp;&nbsp;&nbsp;丈夫运用堂堂。且莫五角六张。若有一卮芳酒，逍遥自在无妨。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;百亩中庭半是苔。门前白道水萦回。爱闲能有几人来。
</font><p></p>
&nbsp;&nbsp;&nbsp;&nbsp;小院回廊春寂寂，山桃溪杏两三栽。为谁零落为谁开。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（和俞秀老鹤词・五之一）</font></span></font></font></p>
<ul>
&nbsp;&nbsp;&nbsp;&nbsp;常时黄色见眉间。松桂我同攀。每言天上辛苦，不肯饵金丹。
</font><p></p>
&nbsp;&nbsp;&nbsp;&nbsp;怜水静，爱云闲。便忘还。高歌一曲，岩谷迤逦，宛似商山。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（五之二）</font></span></font></font></p>
<ul>
&nbsp;&nbsp;&nbsp;&nbsp;练巾藜杖白云间。有兴即跻攀。追思往昔如梦，华毂也曾丹。
</font><p></p>
&nbsp;&nbsp;&nbsp;&nbsp;尘自扰，性长闲。更无还。达如周召，究似丘轲，祗个山山。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（五之三）</font></span></font></font></p>
<ul>
&nbsp;&nbsp;&nbsp;&nbsp;茫然不肯住林间。有处即追攀。将他死语图度，怎得离真丹。
</font><p></p>
&nbsp;&nbsp;&nbsp;&nbsp;浆水价，匹如闲。也须还。何如直截，踢倒军持，赢取沩山。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（五之四）</font></span></font></font></p>
<ul>
&nbsp;&nbsp;&nbsp;&nbsp;营巢燕子逞翱翔。微志在雕梁。碧云举翮千里，其奈有鸾皇。
</font><p></p>
&nbsp;&nbsp;&nbsp;&nbsp;临济处，德山行。果承当。自时降住，一切天魔，扫地焚香。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（又和秀老・五之五）</font></span></font></font></p>
<ul>
&nbsp;&nbsp;&nbsp;&nbsp;莫言普化祗颠狂。真解作津梁。蓦然打个斤斗，直跳过羲皇。
</font><p></p>
&nbsp;&nbsp;&nbsp;&nbsp;临济处，德山行。果承当。将他建立，认作心诚，也是寻香。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;嗟见世间人。但有纤毫即是尘。不住旧时无相貌，沈沦。只为从来认识神。
</font><p></p>
&nbsp;&nbsp;&nbsp;&nbsp;作麽有疏亲。我自降魔转法轮。不是摄心除妄想，求真。幻化空身即法身。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;自古帝王州，郁郁葱葱佳气浮。四百年来成一梦，堪愁。晋代衣冠成古丘。
</font><p></p>
&nbsp;&nbsp;&nbsp;&nbsp;绕水恣行游。上尽层城更上楼。往事悠悠君莫问，回头。槛外长江空自流。
</font><p></p>
</ul><p></p>
<p align="center"><font face="黑体" size="3" color="#000080">浪淘沙令</font></font></font></p>
<ul>
&nbsp;&nbsp;&nbsp;&nbsp;伊吕两衰翁。历遍穷通。一为钓叟一耕佣。若使当时身不遇，老了英雄。
</font><p></p>
&nbsp;&nbsp;&nbsp;&nbsp;汤武偶相逢。风虎云龙。兴王只在笑谈中。直至如今千载后，谁与争功。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（归依三宝赞・四之一）</font></span></font></font></p>
<ul>
&nbsp;&nbsp;&nbsp;&nbsp;归依众，梵行四威仪。愿我遍游诸佛土，十方贤圣不相离。永灭世间痴。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（四之二）</font></span></font></font></p>
<ul>
&nbsp;&nbsp;&nbsp;&nbsp;归依法，法法不思议。愿我六根常寂静，心如宝月映琉璃。了法更无疑。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（四之三）</font></span></font></font></p>
<ul>
&nbsp;&nbsp;&nbsp;&nbsp;归依佛，弹指越三o。愿我速登无上觉，还如佛坐道场时。能智又能悲。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（四之四）</font></span></font></font></p>
<ul>
&nbsp;&nbsp;&nbsp;&nbsp;三界里，有取总灾危。普愿从生同我愿，能于空有善思惟。三宝共住持。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
