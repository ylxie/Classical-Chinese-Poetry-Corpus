<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李&nbsp;石</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;桥上水光浮雪。桥下柳阴遮月。梦里去寻香，露冷五更时节。胡蝶。胡蝶。飞过闲红千叶。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（忆别）</font></span></font></font></p>
<ul>
&nbsp;&nbsp;&nbsp;&nbsp;忆被金尊劝倒。灯下红香围绕。别后有谁怜，一任春残莺老。烦恼。烦恼。肠断绿杨芳草。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;小桃小杏红，和雨和烟瘦。不是点燕脂，素面偏宜酒。
</font><p></p>
&nbsp;&nbsp;&nbsp;&nbsp;也是惯伤春，可惜闲时候。正要画眉人，与作双蛾斗。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;新花上苑枝，枝上娇莺语。日日抱花心，啄破燕脂雨。
</font><p></p>
&nbsp;&nbsp;&nbsp;&nbsp;莺飞莺去时，谁与花为主。守等却飞来，再见花开处。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;今年花发时，燕子双双语。谁与卷珠帘，人在花间住。
</font><p></p>
&nbsp;&nbsp;&nbsp;&nbsp;明年花发时，燕语人何处。且与寄书来，人往江南去。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;荷花人面红，月影波心见。扇子倒拈来，敲落红香片。
</font><p></p>
&nbsp;&nbsp;&nbsp;&nbsp;窗下翦灯花，今日眉深浅。留得镜中看，蹙破春山远。
</font><p></p>
</ul><p></p>
<p align="center"><font face="黑体" size="3" color="#000080">捣练子</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;斟别酒，问东君。一年一度一回新。看百花，飘舞茵。
</font><p></p>
&nbsp;&nbsp;&nbsp;&nbsp;斟别酒，问行人。莫将别泪`罗巾。早归来，依旧春。
</font><p></p>
</ul><p></p>
<p align="center"><font face="黑体" size="3" color="#000080">捣练子</font></font></font></p>
<ul>
&nbsp;&nbsp;&nbsp;&nbsp;腰束素，鬓垂鸦。无情笑面醉犹遮。扇儿CF28，瞥见些。
</font><p></p>
&nbsp;&nbsp;&nbsp;&nbsp;双凤小，玉钗斜。芙蓉衫子藕花纱。戴一枝，U卜花。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;花飞飞。絮飞飞。三月江南烟雨时。楼台春树迷。
</font><p></p>
&nbsp;&nbsp;&nbsp;&nbsp;双莺儿。双燕儿。桥北桥南相对啼。行人犹未归。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（重午）</font></span></font></font></p>
<ul>
&nbsp;&nbsp;&nbsp;&nbsp;红藕丝。白藕丝。艾虎衫裁金缕衣。钗头双荔枝。
</font><p></p>
&nbsp;&nbsp;&nbsp;&nbsp;鬓符儿。背符儿。鬼在心头符怎知。相思十二时。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（佳人）</font></span></font></font></p>
<ul>
&nbsp;&nbsp;&nbsp;&nbsp;花深红。花浅红。桃杏浅深花不同。年年吹暖风。
</font><p></p>
&nbsp;&nbsp;&nbsp;&nbsp;莺语中。燕语中。唤起碧窗春睡浓。日高花影重。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font></font></font></p>
<ul>
&nbsp;&nbsp;&nbsp;&nbsp;红软榴花脸晕，绿愁杨柳眉疏。日长院宇闲消遣，荔子赌D463D726。
</font><p></p>
&nbsp;&nbsp;&nbsp;&nbsp;莹雪凉衣乍浴，裁冰素扇新书。绣香熏被梅烟润，枕簟碧纱厨。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font></font></font></p>
<ul>
&nbsp;&nbsp;&nbsp;&nbsp;鸾镜愁添眉黛，罗裙瘦减腰肢。一回见了一回病，弹指误佳期。
</font><p></p>
&nbsp;&nbsp;&nbsp;&nbsp;醉里懵腾泪洗，梦中著摸魂飞。一春多少闲风雨，亭院落花时。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;绣阁和烟飞絮，粉墙映日吹红。花花柳柳成阴处，休恨五更风。
</font><p></p>
&nbsp;&nbsp;&nbsp;&nbsp;絮点铺排绿水，红香收拾黄蜂。留春尽道能留得，长在酒杯中。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（闻莺）</font></span></font></font></p>
<ul>
&nbsp;&nbsp;&nbsp;&nbsp;飘飘仙袂缕黄金。相对弄清音。几度教人误听，当窗绿暗红深。
</font><p></p>
&nbsp;&nbsp;&nbsp;&nbsp;一声梦破，槐阴转午，别院深沈。试问绿杨南陌，何如紫椹西林。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（赠赵牧仲歌姬）</font></span></font></font></p>
<ul>
&nbsp;&nbsp;&nbsp;&nbsp;绿杨庭院觉深沈。曾听一莺吟。今夜却成容易，双莲步步摇金。
</font><p></p>
&nbsp;&nbsp;&nbsp;&nbsp;歌声暂驻，颦眉又去，无计重寻。应恨玉郎酒，教人守到更深。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（赠别）</font></span></font></font></p>
<ul>
&nbsp;&nbsp;&nbsp;&nbsp;凌波庭院藕香残。银烛夜生寒。两点眉尖新恨，别来谁画遥山。
</font><p></p>
&nbsp;&nbsp;&nbsp;&nbsp;南楼皓月，一般瘦影，两处凭阑。莫似桃花溪畔，乱随流水人间。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（忆别）</font></span></font></font></p>
<ul>
&nbsp;&nbsp;&nbsp;&nbsp;红映阑干绿映阶。闲闷闲愁，独自徘徊。天涯消息几时归，别后无书有梦来。
</font><p></p>
&nbsp;&nbsp;&nbsp;&nbsp;后院棠梨昨夜开。雨急风忙次第催。罗衣消瘦却春寒，莫管红英，一任苍苔。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font></font></font></p>
<ul>
&nbsp;&nbsp;&nbsp;&nbsp;百濯香残恨未消。万绪千丝，莲藕芭蕉。临岐犹自说前时，轻翦乌云解翠翘。
</font><p></p>
&nbsp;&nbsp;&nbsp;&nbsp;雨意重来风已飘。南陌行人折柳条。此间无计可留连，枕上今宵。马上明朝。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（春云）</font></span></font></font></p>
<ul>
&nbsp;&nbsp;&nbsp;&nbsp;天低日暮。清商一曲行人住。著人意态如飞絮。才泊春衫，却被风吹去。
</font><p></p>
&nbsp;&nbsp;&nbsp;&nbsp;朝期暮约浑无据。同心结尽千千缕。今宵魂梦知何处。翠竹芭蕉，又下黄昏雨。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（佳人）</font></span></font></font></p>
<ul>
&nbsp;&nbsp;&nbsp;&nbsp;烟柳疏疏人悄悄，画楼风外吹笙。倚阑闻唤小红声。熏香临欲睡，玉漏已三更。
</font><p></p>
&nbsp;&nbsp;&nbsp;&nbsp;坐待不来来又去，一方明月中庭。粉墙东畔小桥横。起来花影下，扇子扑飞萤。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（醉饮）</font></span></font></font></p>
<ul>
&nbsp;&nbsp;&nbsp;&nbsp;六曲阑干垂手处，烛光花影疏疏。一尊共饮记当初。彩毫浓点，双带要人书。
</font><p></p>
&nbsp;&nbsp;&nbsp;&nbsp;日暮不来朱户隔，碧云高挂蟾蜍。琴心密约总成虚。醉中言语，醒后忆人无。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;有宅一区家四壁，年年花柳深村。父兄随处宴鸡豚。折腰归去，何苦傍侯门。
</font><p></p>
&nbsp;&nbsp;&nbsp;&nbsp;拟射九乌留白日，假饶立到黄昏。卧龙老矣及三分。不如把手，堂上宴芳尊。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;子孙三十八人\\
</font><p></p>
&nbsp;&nbsp;&nbsp;&nbsp;九九之年逢降庆，生年生日同时。金花紫诰鬓银丝。乞身香火地，日戏老莱衣。
</font><p></p>
&nbsp;&nbsp;&nbsp;&nbsp;浑舍集成千岁会，子孙三世庭闱。共将春酒祝金卮。蟠桃三月暮，莫怪看花迟。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;江草抽心，江云弄碧，江波依旧东流。别筵初散，行客上兰舟。休唱阳关旧曲，青青柳、无限轻柔。应争记，三年乐事，珠翠拥鳌头。
</font><p></p>
&nbsp;&nbsp;&nbsp;&nbsp;离愁。知几许，花梢著雨，红泪难收。看烟火吴天，万里悠悠。一望珠宫绛阙，蓬莱路、应在皇州。仍回首，蜀山万点，明月满南楼。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;辘轳轭轭门前井。不道隔窗人睡醒。柔弦无力玉琴寒，残麝彻心金鸭冷。
</font><p></p>
&nbsp;&nbsp;&nbsp;&nbsp;一莺啼破帘栊静。红日渐高槐转影。起来情绪寄游丝，飞绊翠翘风不定。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;一春闲却花时候。小阁幽窗长独守。晴云南浦梦还空，初月西楼眉也皱。
</font><p></p>
&nbsp;&nbsp;&nbsp;&nbsp;马嘶何日门前柳。脉脉盈盈相见后。心头有事不难知，面上看谁真个瘦。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（十月海棠）</font></span></font></font></p>
<ul>
&nbsp;&nbsp;&nbsp;&nbsp;十月小春天。红叶红花半雨烟。点滴红酥真耐冷，争先。夺取梅魂斗雪妍。
</font><p></p>
&nbsp;&nbsp;&nbsp;&nbsp;坐待晓莺迁。织女机头蜀锦川。枝上绿毛幺凤子，飞仙。乞与双双作被眠。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（醉饮）</font></span></font></font></p>
<ul>
&nbsp;&nbsp;&nbsp;&nbsp;里帽捻吟须。我是蓬莱旧酒徒。除了茅君谁是伴，麻姑。洞里仙浆不用沽。
</font><p></p>
&nbsp;&nbsp;&nbsp;&nbsp;弱水渺江湖。醉里笙歌醉里扶。纵饮菊潭餐菊蕊，茱萸。医得人间瘦也无。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（渔父）</font></span></font></font></p>
<ul>
&nbsp;&nbsp;&nbsp;&nbsp;一脉分溪浅绿，数枝约岸欹红。小船横系碧芦丛。似我江湖春梦。
</font><p></p>
&nbsp;&nbsp;&nbsp;&nbsp;晒网渔归别浦，举头雁度晴空。短蓑独宿月明中。醉笛一声风弄。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（怀归）</font></span></font></font></p>
<ul>
&nbsp;&nbsp;&nbsp;&nbsp;向吴天万里、一叶归舟。岁月尽悠悠。有清歌一曲，醉中自笑，酒醒还愁。几度春莺啭午，塞雁横秋。渔笛蓑衣底，依旧勾收。
</font><p></p>
&nbsp;&nbsp;&nbsp;&nbsp;多谢飞来双鹤，□水边林下，伴我遨游。笑老莱晨昏，色笑为亲留。有向来、素琴三尺，枕一编、《周易》在床头。君知否，家山梦寐，浑胜瀛洲。
</font><p></p>
</ul><p></p>
<p align="center"><font face="黑体" size="3" color="#000080">雨中花慢</font><span><font size="2" color="#FF00FF">（次宇文吏部赠黄如圭韵）</font></span></font></font></p>
<ul>
&nbsp;&nbsp;&nbsp;&nbsp;潋滟云霞，空魑碛辏长堤柳色如茵。问西湖何似，粉面初匀。尽道软红香土，东华风月俱新。旧游如梦，尘缘未断，几度逢春。
</font><p></p>
&nbsp;&nbsp;&nbsp;&nbsp;蓬莱阁上，风流二老，相携把酒论文。最好是、四娘桃李，约近东邻。别后使君须鬓，十分白了三分。是人笑道，醉中文字，更要红裙。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;望长江东去，逐客西来，几逢秋杪。江草不花，约鬓丝俱老。朝士红萸，佳人雪藕，别后忍孤欢笑。楚水楼台，巫山宫殿，五湖烟渺。
</font><p></p>
&nbsp;&nbsp;&nbsp;&nbsp;又是征帆，万里行去，旧恨鲈鱼，昔盟鸥鸟。九日江南，上蓬莱仙岛。三度刘郎，黄花醉里，问我几时来到。寄语西风，饶他老子，莫欺乌帽。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（赠鼎湖官妓）</font></span></font></font></p>
<ul>
&nbsp;&nbsp;&nbsp;&nbsp;西去征鸿东去水。几重别恨千山里。梦绕绿窗书半纸。何处是。桃花溪畔人千里。
</font><p></p>
&nbsp;&nbsp;&nbsp;&nbsp;瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
