<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;沈&nbsp;瀛</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;郊原浩荡，正夺目花光，动人春色。白下长干佳丽最，寒食嬉游人物。雾卷香轮，风嘶宝骑，云表歌声遏。归来灯火，不知斗柄西揭。
</font><p></p>
&nbsp;&nbsp;&nbsp;&nbsp;六代当日繁华，幕天席地，醉拍江流窄。游女人人争唱道，缓缓踏青阡陌。乐事何穷，赏心无限，惟惜年光迫。须臾聚散，人生真信如客。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;梧桐响雨，忆空江寒浪，渔舟冲雪。横卧云峰千叠嶂，风旆槽香新压。网跃银刀，纶收钩线，倚棹清歌发。征鸿嘹亮，助予闲奏音节。
</font><p></p>
&nbsp;&nbsp;&nbsp;&nbsp;天上桂子阴成，月中香旧，几度人间别。玉斧匣中常夜吼，可惜光阴虚设。唤下云梯，直攀金户，打透重门铁。＿娥念旧，料应重许人折。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;春来腊去，一番新风景，为君开设。试忆前时花雨坠，只少梅花清绝。两个难逢，一分才欠，巧杀终如拙。玉梅人唤，雪儿来对时节。
</font><p></p>
&nbsp;&nbsp;&nbsp;&nbsp;应更付属楼头，丁宁笛伴，莫把声声彻。玉女行春娇渡马，休是鹊桥轻别。对我三人，与君一醉，醉了樽重设。清歌未放，更须天上呼月。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;赏心佳处，登临地、千古人人都说。何况江天来雪望，添得十分奇绝。倚遍栏干，下窥寒镜，照我容颜拙。举头惊笑，问天今是何节。
</font><p></p>
&nbsp;&nbsp;&nbsp;&nbsp;天外矗矗琼山，溶溶银海，上下光相接。年去岁来频览为，何事今朝浑别。坐蹴云茵，横牵绡幕，玉女来铺设。公余多暇，正堪同此风月。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;阳春布暖，又还见、光景如梭催逼。帝里皇都人共道，好个前时春色。默默暗沈，含颦不语，此意谁人识。何如索笑，放开说尽端的。
</font><p></p>
&nbsp;&nbsp;&nbsp;&nbsp;须信漏泄风光，百花头上，报一枝消息。多少园林应次第，迤逦排红骈白。金鼎芳滋，玉堂璀璨，趁取佳时节。东君归后，绿阴依旧南陌。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;万般照破，无一点闲愁，萦系心目。种柳栽花园数亩，不觉吾庐幽独。闲上高台，溪光山色，一洗襟尘俗。小庵深处，萧然无限修竹。
</font><p></p>
&nbsp;&nbsp;&nbsp;&nbsp;尽日闭却柴门，故人相问，扣户来车毂。相对围棋看胜负，更听弹琴一曲。尔汝忘形，高谈剧论，莫遣人来促。村歌社舞，为予倒尽千斛。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;光阴转毂，况生死事大，无常迅速。学道参禅、要识取，自家本来面目。闹里提撕，静中打坐，闲看传灯录。话头记取，要须生处教熟。
</font><p></p>
&nbsp;&nbsp;&nbsp;&nbsp;一日十二时中，莫教间断，念念来相续。唤作竹篦还则背，不唤竹篦则触。斩却猫儿，问他狗子，更去参尊宿。忽然瞥地，碧潭冷浸寒玉。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（九日登凌敲台）</font></span></font></font></p>
<ul>
&nbsp;&nbsp;&nbsp;&nbsp;姑孰名邦，黄山畔、古台巍立。秋渐老、重阳天气，郊原澄碧。隐隐西州增远望，长江一带平如席。怅英雄、千古到如今，空遗迹。
</font><p></p>
&nbsp;&nbsp;&nbsp;&nbsp;吴太守，文章伯。寻胜事，酬佳节。拥笙歌千骑，遍游南陌。襟带江城当一面，折冲千里无强敌。更行看、击楫溯中流，妖氛息。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;半世飘蓬，今何幸、得归乡曲。却还似、重来燕子，认巢新屋。好是秋晴风日美，饭香云子炊如玉。念蟹螯、满把欲黄时，＿新绿。
</font><p></p>
&nbsp;&nbsp;&nbsp;&nbsp;仍更有，初开菊。何妨更，重添竹。与此君相对，且无荣辱。待得吾庐三径就，此生素愿都齐足。任三竿、红日上檐梢，眠方熟。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和李守）</font></span></font></font></p>
<ul>
&nbsp;&nbsp;&nbsp;&nbsp;潇洒云中鹤，容与水边鸥。缑山仙客，飘然曾约此中留。更有骑鲸公子，相与翱翔八极，凛凛气横秋。明月楼头宴，樽俎好诗流。
</font><p></p>
&nbsp;&nbsp;&nbsp;&nbsp;思往事，增逸兴，唤仙舟。谁能拘束，尘埃堆里蹙昏眸。拟附星槎直上，十二玉京绛阙，高处且嬉游。回首视人世，天地一沙洲。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;岁月如奔箭，屈指又中秋。去年江上行役，常动故乡愁。容与碧云亭畔，极目江山千里，隐隐是西州。日暮天容敛，鸥雁下汀洲。
</font><p></p>
&nbsp;&nbsp;&nbsp;&nbsp;回故棹，寻旧里，解客裘。功名前定，时到安得为淹留。幸有青编万轴，且又日长无事，莫恁做闲忧。花下常携酒，明月好登楼。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;门外可罗雀，长者肯来寻。留君且住，听我一曲楚狂吟。枉了闲烦闲恼，莫管闲非闲是，说甚古和今。但看镜中影，双鬓已星星。
</font><p></p>
&nbsp;&nbsp;&nbsp;&nbsp;人生世，多聚散，似浮萍。适然相会，须索有酒且同倾。说到人情真处，引入无何境界，惟酒是知音。况有好风月，相对且频斟。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（立春生日）</font></span></font></font></p>
<ul>
&nbsp;&nbsp;&nbsp;&nbsp;画戟霜匀，谯门风动，满城和气氤氲。一年好事，今早属东君。歌管欢迎五马，金章烂、华毂朱轮。班春了，归来燕寝，香重烛花轻。
</font><p></p>
&nbsp;&nbsp;&nbsp;&nbsp;盈盈。春酒暖，金＿彩胜，霞袂云旌。算重重佳庆，都聚今辰。且听雪儿歌罢，称寿处、兰玉诜诜。新春暖，貂蝉象服，同日感皇恩。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;春锁琼台，花藏瑶圃，彩云片片来归。任城仙子，玉笈镇长移。时会三元金母，云H奏、天上佳期。嬉游处，飘然侍女，玉佩紫霞衣。
</font><p></p>
&nbsp;&nbsp;&nbsp;&nbsp;芙蓉帔欲去，鸾音鹤驭，洞府应迷。向人间挥手，留语人知。此去何须怅望，蓬莱水、弹指依稀。还知否，刘安未老，仙籍有津涯。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;裘带功名，F襦歌颂，世间谁似公贤。去年江上，谈笑息狼烟。多少宜民事了，芹宫内、华屋修椽。邦人爱，频频借寇，飞诏下甘泉。
</font><p></p>
&nbsp;&nbsp;&nbsp;&nbsp;开筵。春昼永，朱颜相对，三凤齐肩。正鸾鸣丹桂，凤映红莲。人道名驹千里，他年事、能继青毡。休辞醉，三槐影里，岁岁捧金船。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;柳外山光，林间塔影，一溪横泻清流。四围洲渚，绿叶泼如油。荷盖亭亭照水，红蓼岸、芦荻萧飕。乘闲兴，溪云亭畔，终日看莲游。
</font><p></p>
&nbsp;&nbsp;&nbsp;&nbsp;修篁栽欲遍，青松相映，两径成丘。种桃杏，随时亦弄春柔。此是先生活计，高卧处、无喜无忧。门前事，人来问我，回首但摇头。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（生日生双竹）</font></span></font></font></p>
<ul>
&nbsp;&nbsp;&nbsp;&nbsp;论兵齿颊带霜寒。清似碧琅\。好是天然风韵，琳宫瑶馆清闲。
</font><p></p>
&nbsp;&nbsp;&nbsp;&nbsp;华筵初启，小蛮二八，对影朱颜。便好添筹索笑，双枝原应双鬟。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;东风吹上小桃枝。春色拥旌麾。昨夜三台星见，分明直照姑溪。
</font><p></p>
&nbsp;&nbsp;&nbsp;&nbsp;皇都禁阙，天颜遥想，应待公归。此去再登黄阁，火城光映沙堤。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;五马人生最贵，金陵自古繁华。光悬相印拥朱牙。况值边庭闲暇。
</font><p></p>
&nbsp;&nbsp;&nbsp;&nbsp;满劝东西碧玉，高烧丽烛红葩。诏黄新湿字如鸦。明日天庭飞下。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;野庵鼓吹。翻腾似与寻常异。笙箫筝笛皆非是。今日头场，看取些儿戏。
</font><p></p>
&nbsp;&nbsp;&nbsp;&nbsp;心中无事无萦系。村歌数首新来制。参禅渐渐知滋味。细语粗言，俱是第一义。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;时光盛逼。杯盘渐渐来收拾。主人便欲连客。末后殷勤，一著怎生得。
</font><p></p>
&nbsp;&nbsp;&nbsp;&nbsp;来时便有归时刻。归时便是来时迹。世间万事曾经历。只看如今，无不散筵席。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;致知格物。初学工夫参圣域。天高地远无穷极。欲造精微，莫若守惟一。
</font><p></p>
&nbsp;&nbsp;&nbsp;&nbsp;纯全天理明如日。都缘人欲来相惑。且将持敬为先入。若能持敬，真个是神力。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;致知格物。孔颜学问从兹出。圣言句句皆真实。涵养功深，将见自家得。
</font><p></p>
&nbsp;&nbsp;&nbsp;&nbsp;毋意毋我毋固必。视听言动非礼勿。胜己之私之谓克。克尽私心，天理甚明白。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;相逢今夕。故人相见，先谈踪迹。旧日书生，而今村叟，新来禅客。
</font><p></p>
&nbsp;&nbsp;&nbsp;&nbsp;跳过世界三千，特特地、人间九百。自在狂歌，□□□□，一场杂剧。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;野叟愚痴。一向昏迷。笑呵呵、前事皆非。从前业债，今尽拚离。也不能文，不能酒，不能诗。
</font><p></p>
&nbsp;&nbsp;&nbsp;&nbsp;屏除人事，闭却门儿。于其中、别有儿戏。几般骨董，衮过年时。待参些禅，弹些曲，学些棋。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;野叟归欤。朋友来无。数无多、几个相于。问谁姓字，在底中居。云陶靖节，白居士，邵尧夫。
</font><p></p>
&nbsp;&nbsp;&nbsp;&nbsp;时时对语，一笑轩渠。他行藏、是我规模。朝朝暮暮相唤相呼。愿今生世，长相守，作门徒。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;野叟长年。一室萧然。都齐收、万轴牙签。只留三件，三教都全。时看《周易》，读《庄子》，诵《楞严》。
</font><p></p>
&nbsp;&nbsp;&nbsp;&nbsp;阙<身差>会得，万语千言。得鱼儿、了后忘筌。行行坐坐，相与周旋。待将此意，寻老孔，问金仙。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;睡觉五更钟，正好深提省。只看如今梦几般，觉后原无影。
</font><p></p>
&nbsp;&nbsp;&nbsp;&nbsp;明暗若从来，且道来从甚。不是空生不是根，认取真如性。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;那里是闲时，这里何曾定。毕竟忙时恼杀人，到了还他静。
</font><p></p>
&nbsp;&nbsp;&nbsp;&nbsp;静处又如何，莫被顽空引。一道神光总现前，受用无穷尽。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;只管要参禅，又被禅萦绕。好笑西来老秃奴，赚了人多少。
</font><p></p>
&nbsp;&nbsp;&nbsp;&nbsp;你待更瞒咱，咱也今知晓。只这喃喃说底人，又被傍人笑。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;才听笛声三弄。关捩一时都动。收拾去来休，三脚驴儿相送。珍重。珍重。归去好生做梦。
</font><p></p>
</ul><p></p>
<p align="center"><font face="黑体" size="3" color="#000080">捣练子</font><span><font size="2" color="#FF00FF">（存神词）</font></span></font></font></p>
<ul>
&nbsp;&nbsp;&nbsp;&nbsp;神欲出，便收来。神返心中气自回。换丹元，朝玉台。
</font><p></p>
&nbsp;&nbsp;&nbsp;&nbsp;时运水，日搬柴。寸田一点是根＿。这交梨，常种栽。
</font><p></p>
</ul><p></p>
<p align="center"><font face="黑体" size="3" color="#000080">捣练子</font></font></font></p>
<ul>
&nbsp;&nbsp;&nbsp;&nbsp;神欲出，便收来。神返心中气自回。返婴儿，成圣胎。
</font><p></p>
&nbsp;&nbsp;&nbsp;&nbsp;灵液注，蕊珠开。大丹炉里响如雷。忽飞升，游九垓。
</font><p></p>
</ul><p></p>
<p align="center"><font face="黑体" size="3" color="#000080">捣练子</font></font></font></p>
<ul>
&nbsp;&nbsp;&nbsp;&nbsp;放下著，须弥山。分明北斗面南看。没丝毫，相阻拦。
</font><p></p>
&nbsp;&nbsp;&nbsp;&nbsp;休ザ保莫颟顸。含元殿上问长安。欲归家，行路难。
</font><p></p>
&nbsp;&nbsp;&nbsp;&nbsp;放下著，须弥山。百斛油麻水上摊。欲成团，真个难。
</font><p></p>
&nbsp;&nbsp;&nbsp;&nbsp;除有累，去痴顽。无心犹是隔重关。到其中，方是安。
</font><p></p>
</ul><p></p>
<p align="center"><font face="黑体" size="3" color="#000080">捣练子</font></font></font></p>
<ul>
&nbsp;&nbsp;&nbsp;&nbsp;放下著，须弥山。情人今日出阳关。看人间，天地宽。
</font><p></p>
&nbsp;&nbsp;&nbsp;&nbsp;徒缱绻，枉骼健１鹄扇菀准郎难。且还家，重整冠。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（雨中荷花）</font></span></font></font></p>
<ul>
&nbsp;&nbsp;&nbsp;&nbsp;雨点真珠水上鸣。更将青盖一时倾。总是江妃来堕珥，访娉婷。
</font><p></p>
&nbsp;&nbsp;&nbsp;&nbsp;不为含愁啼粉泪，只因贪爱湿行云。惟有游鱼篇得意，许成群。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（风中荷花）</font></span></font></font></p>
<ul>
&nbsp;&nbsp;&nbsp;&nbsp;荷花含笑调薰风。两情著意尤浓。水精栏槛四玲珑。照见妆容。
</font><p></p>
&nbsp;&nbsp;&nbsp;&nbsp;醉里偷开盏面，晓来暗坼香风。不知何事苦匆匆。飘落残红。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;乘流坎止。住个斋儿无愠喜。竹引清风。透入虚窗窍窍通。
</font><p></p>
&nbsp;&nbsp;&nbsp;&nbsp;仰天酌酒。万八千年盘古寿。身在无何。只这斋儿已自多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;蓬门居止。竹见宾来先啸喜。窗外敲风。果有宾朋姓字通。
</font><p></p>
&nbsp;&nbsp;&nbsp;&nbsp;莫嫌村酒。且祝佳宾千万寿。无用辞何。日出明朝事更多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;停杯且止。斋里百无为客喜。冷淡文风。只有狂言数百通。
</font><p></p>
&nbsp;&nbsp;&nbsp;&nbsp;不须载酒。粗有五车聊当寿。莫笑予何。空恁贪多嚼不多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;或行或止。难得人间相聚喜。一日分风。千里如何信息通。
</font><p></p>
&nbsp;&nbsp;&nbsp;&nbsp;再倾寿酒。五福从来先说寿。其次云何。直至三公未足多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;渊明酒止。莫信渠言心妄喜。达士高风。只说三杯大道通。
</font><p></p>
&nbsp;&nbsp;&nbsp;&nbsp;不如饮酒。人世岂能金石寿。无奈渠何。赢得樽前笑语多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;老而不止。三岁发蒙心已喜。朴略其风。裴楷王戎简要通。
</font><p></p>
&nbsp;&nbsp;&nbsp;&nbsp;昏如醉酒。羞见总龟灵且寿。笑杀常何。空有闲言长//仄语多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;不能者止。百念灰心无所喜。暖日和风。手把奇文诵数通。
</font><p></p>
&nbsp;&nbsp;&nbsp;&nbsp;老来怯酒。欲保残生期养寿。少恕予何。近日衰翁病觉多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;且安汝止。快活心中惟法喜。一处通风。万别千差处处通。
</font><p></p>
&nbsp;&nbsp;&nbsp;&nbsp;腐肠是酒。伐性蛾眉徒损寿。诗到阴何。划地乱丝头绪多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;不如知止。看尽世间无可喜。心热生风。王老门前问仲通//、仲淹王通。
</font><p></p>
&nbsp;&nbsp;&nbsp;&nbsp;六经如酒。一句中人仁者寿。仁道伊何。要处还他静处多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;勤而思止。止即患生徒自喜。试举幡风。未举之前说已通。
</font><p></p>
&nbsp;&nbsp;&nbsp;&nbsp;携瓶沽酒。却著衫来为我寿。者也之何。赚却阎浮世上多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（贪）</font></span></font></font></p>
<ul>
&nbsp;&nbsp;&nbsp;&nbsp;贪而忘止。贪即生_逢饱喜。一逐贪风。恨不当初嫁邓通。
</font><p></p>
&nbsp;&nbsp;&nbsp;&nbsp;残杯剩酒。食籍名中犹折寿。若使兼何。他日阴司罪过多。//安城食临汝，饰湛之美兼何孟，谓何＿、孟灵休。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（嗔）</font></span></font></font></p>
<ul>
&nbsp;&nbsp;&nbsp;&nbsp;人无常止。暮四朝三时怒喜。怪雨嫌风。高耳皇天下听通。
</font><p></p>
&nbsp;&nbsp;&nbsp;&nbsp;刚而使酒。骂坐灌夫忘客寿。＿若予何。夫子雍容语不多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（痴）</font></span></font></font></p>
<ul>
&nbsp;&nbsp;&nbsp;&nbsp;心如皎止。何必佯痴藏暗喜。聋不听风。要得人情内外通。
</font><p></p>
&nbsp;&nbsp;&nbsp;&nbsp;半r半酒。痴黠恺之真短寿。莫折随何。宁可书痴胜彼多。//高祖折随何为腐儒。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（成败）</font></span></font></font></p>
<ul>
&nbsp;&nbsp;&nbsp;&nbsp;纠缠弗止。成是败非生戚喜。既灭灾风。否极还须有泰通。
</font><p></p>
&nbsp;&nbsp;&nbsp;&nbsp;祸常因酒。酒亦令人能介寿。成也萧何。败也萧何更是多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（荣辱）</font></span></font></font></p>
<ul>
&nbsp;&nbsp;&nbsp;&nbsp;贪荣肯止。结绶弹冠王贡喜。稍借天风。便说今年运大通。
</font><p></p>
&nbsp;&nbsp;&nbsp;&nbsp;华亭别酒。安得思如亭鹤寿。贵若从何。只恐来生折本多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（好恶）</font></span></font></font></p>
<ul>
&nbsp;&nbsp;&nbsp;&nbsp;瞻乌爱止。不是檐前闻鹊喜。上下鸣风。以类相从自感通。
</font><p></p>
&nbsp;&nbsp;&nbsp;&nbsp;嫌茶爱酒。恶彼芝焚夸柏寿。说汝言何。一切人言口众多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（迟速）</font></span></font></font></p>
<ul>
&nbsp;&nbsp;&nbsp;&nbsp;未行先止。鱼上竹竿人噪喜。九万鹏风。六月天池一息通。
</font><p></p>
&nbsp;&nbsp;&nbsp;&nbsp;邯郸鲁酒。却笑行人陵柏寿。笑彼迟何。不道能行失亦多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;圣经五止。止向丘隅黄鸟喜。广大儒风。一贯三才万类通。
</font><p></p>
&nbsp;&nbsp;&nbsp;&nbsp;太羹玄酒。圣域能跻民域寿。支派从何。关内濂溪洛涧多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;定而后止。善到止时心地喜。鱼跃鸢风。此理照然上下通。
</font><p></p>
&nbsp;&nbsp;&nbsp;&nbsp;好如好酒。欲似人常心欲寿。若到兹何。治国治家用处多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（已下五首赠刘烟霞）</font></span></font></font></p>
<ul>
&nbsp;&nbsp;&nbsp;&nbsp;朱幡归止。却返烟霞寻旧喜。羽帔香风。再拜天门直上通。
</font><p></p>
&nbsp;&nbsp;&nbsp;&nbsp;青君赐酒。乞与长生无量寿。更挟仙何。跨鹤凌云洞府多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;气升气止。引得丹元童子喜。耳里闻风。知是泥丸一窍通。
</font><p></p>
&nbsp;&nbsp;&nbsp;&nbsp;危楼宴酒。不觉黄芽生蕊寿。芽长如何。只觉金花罩体多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;琴心和止。姹女与君相对喜。窗牖藏风。每唤其名应即通。
</font><p></p>
&nbsp;&nbsp;&nbsp;&nbsp;玉英金酒。更唤黄婆同饮寿。莫讳人何。见说婴儿屋里多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;工夫莫止。脱得壳儿方是喜。不识真风。只说双关夹脊通。
</font><p></p>
&nbsp;&nbsp;&nbsp;&nbsp;氤氲似酒。元气本同天地寿。君可能何。一跃红楼好处多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;擎拳仰止。不是凡人名尹喜。道骨仙风。与帝神游结信通。
</font><p></p>
&nbsp;&nbsp;&nbsp;&nbsp;献花跪酒。清彻云H歌益寿。所愿维何。愿得升平乐事多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;雨难禁止。恼得衰翁浑没喜。一夜南风。北望苕溪震泽通。
</font><p></p>
&nbsp;&nbsp;&nbsp;&nbsp;只鸡斗酒。且为晚禾生日寿。不奈之何。今岁田畴晚底多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（答恕斋问晚禾生日何人设寿席）</font></span></font></font></p>
<ul>
&nbsp;&nbsp;&nbsp;&nbsp;寿诗且止。设席肆筵谁助喜。抹月批风。先向天厨号令通。
</font><p></p>
&nbsp;&nbsp;&nbsp;&nbsp;满卮天酒。上与天田同日寿。其应维何。寿及天民性命多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（简沈都仓）</font></span></font></font></p>
<ul>
&nbsp;&nbsp;&nbsp;&nbsp;玉人来止。见说冰翁心甚喜。好个家风。举案齐眉胜敬通。
</font><p></p>
&nbsp;&nbsp;&nbsp;&nbsp;华堂举酒。簇簇亲姻相祝寿。善颂言何。桂树鸾鸣子姓多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（曾樊子野）</font></span></font></font></p>
<ul>
&nbsp;&nbsp;&nbsp;&nbsp;谁来贲止。千里得朋方切喜。汪氏门风。《大学》《中庸》正脉通。
</font><p></p>
&nbsp;&nbsp;&nbsp;&nbsp;不妨诗酒。请以还丹为荐寿。已过羊何。绍述韩门得趣多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（荷花没浸水中）</font></span></font></font></p>
<ul>
&nbsp;&nbsp;&nbsp;&nbsp;凌波不止。少小拍浮荷女喜。出没由风。安得灵犀与暗通。
</font><p></p>
&nbsp;&nbsp;&nbsp;&nbsp;龙池醉酒。应是太真羞见寿。不晓谁何。却是浑身一半多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（杨梅）</font></span></font></font></p>
<ul>
&nbsp;&nbsp;&nbsp;&nbsp;渴心先止。惟有杨家梅可喜。争笑梅风。空怨楼头角数通。
</font><p></p>
&nbsp;&nbsp;&nbsp;&nbsp;甜浆酿酒。紫气结成千日寿。不奈人何。化作飞星处处多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（谢人和词）</font></span></font></font></p>
<ul>
&nbsp;&nbsp;&nbsp;&nbsp;必恭敬止。老子甚为桑梓喜。骏马争风。诗卷人人数百通。
</font><p></p>
&nbsp;&nbsp;&nbsp;&nbsp;斗杓挹酒。齐祝乡人箕翼寿。天若言何。更乞文星下照多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（同前）</font></span></font></font></p>
<ul>
&nbsp;&nbsp;&nbsp;&nbsp;锦囊送止。拆看篇篇珠玉喜。大胜鱼风。韶＿宫商角徵通。
</font><p></p>
&nbsp;&nbsp;&nbsp;&nbsp;醉而强酒。有愧多闻张子寿。其哂由何。刻画无盐已甚多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（以下竹斋侑酒辞）</font></span></font></font></p>
<ul>
&nbsp;&nbsp;&nbsp;&nbsp;竹斋陋止。坐客无毡为客喜。壁不遮风。八达门窗更四通。
</font><p></p>
&nbsp;&nbsp;&nbsp;&nbsp;邻家觅酒。赤脚扶翁翁老寿。子曰其何。除却渠侬没事多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;荷公临止。宾客惯看儿亦喜。歌雅歌风。《通鉴》《通书》又《史通》。
</font><p></p>
&nbsp;&nbsp;&nbsp;&nbsp;欲相酹酒。瓦缶田家羞出寿。甚欲舟何。愧没瑶觞玉卸唷
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;棋枰响止。胜负岂能全两喜。不竞南风。忽尔三生六劫通。
</font><p></p>
&nbsp;&nbsp;&nbsp;&nbsp;客方对酒。一片捷音来自寿。甚快人何。大胜呼卢百万多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（头劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。先说一些儿事喜。别调吹风。佛曲由来自普通|<梁武年号>|。
</font><p></p>
&nbsp;&nbsp;&nbsp;&nbsp;长鲸吸酒。面对沈香山刻寿|<坡有寿子由沈香山子赋>|。吸尽如何。吸了西江说甚多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（二劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。听说二疏归可喜。随意乘风。拄杖深村狭巷通。
</font><p></p>
&nbsp;&nbsp;&nbsp;&nbsp;渊明漉酒。更与庞公庞媪寿。切莫讥何|<何充与弟准崇佛，谢氏讥之曰：二何佞佛>|。唤取同来作队多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（三劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。更号三般杨氏喜|<杨子拜司业，两子登科，号杨三喜>|。上苑春风。宝带灵犀点点通。
</font><p></p>
&nbsp;&nbsp;&nbsp;&nbsp;听歌侑酒。富贵两全添个寿。人少兼何。彭祖人言只寿多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（四劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。说著四并须著喜。好月兼风。好个情怀命又通。
</font><p></p>
&nbsp;&nbsp;&nbsp;&nbsp;明朝醒酒。起看佳人妆学寿。定问人何。昨夜何人饮最多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（五劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。更说五行人听喜。康节淳风。说道诸公运数通。
</font><p></p>
&nbsp;&nbsp;&nbsp;&nbsp;乞浆得酒岁在申酋，乞浆得酒。更检戊申前定寿。亥子推何。甲子生年四百多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（六劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。鼓吹六经为公喜。也没《回风》。只有村中鼓数通。
</font><p></p>
&nbsp;&nbsp;&nbsp;&nbsp;长须把酒。自当长头杯捧寿//贾长头。问得穷何。一坐靴皮笑面多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（七劝）</font></span></font></font></p>
<ul>
&nbsp;&nbsp;&nbsp;&nbsp;酒巡未止。且听七言余韵喜。弹到《悲风》。醒酒风吹路必通。
</font><p></p>
&nbsp;&nbsp;&nbsp;&nbsp;休休避酒。末后茶仙来献寿。七碗休何。不独茶多酒亦多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（八劝）</font></span></font></font></p>
<ul>
&nbsp;&nbsp;&nbsp;&nbsp;八巡将止。八节四时人贺喜。汉俗成风。薛老之言贵尚通//汉以至日休吏，张扶不肯休，薛宣曰：“人道尚通，宜对妻子，设酒肴，请邻里相笑乐。”
</font><p></p>
&nbsp;&nbsp;&nbsp;&nbsp;妻儿设酒。更得比邻相庆寿。虚度时何。只恐妻儿怪汝多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（九劝）</font></span></font></font></p>
<ul>
&nbsp;&nbsp;&nbsp;&nbsp;九巡将止。留读《九歌》章句喜。尽溘埃风。发轫苍梧万里通。
</font><p></p>
&nbsp;&nbsp;&nbsp;&nbsp;楚歌发酒。读到人生何所寿。试问原何。尔独惺然枉了多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（十劝）</font></span></font></font></p>
<ul>
&nbsp;&nbsp;&nbsp;&nbsp;十巡今止。乐事要须防极喜。|<淳子髡曰：酒极则乱，乐极则悲>|烛影摇风。月落参横影子通。
</font><p></p>
&nbsp;&nbsp;&nbsp;&nbsp;粗茶淡酒。五十狂歌供宴寿。敬谢来何。再得寻盟后日多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（诸斋作真率会、又用前韵赋木兰花令三首）</font></span></font></font></p>
<ul>
&nbsp;&nbsp;&nbsp;&nbsp;陋人居止。旬一集真终日喜。先自薰风//堂名。客目轮流次第通。
</font><p></p>
&nbsp;&nbsp;&nbsp;&nbsp;昔贤置酒。十老半千年纪寿。知彼由何。真处闲中日月多。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;鸡鸣弗止。弗到天明心弗喜。投辖成风。壑谷吾公宜弗通。|<伯有嗜酒，为窟室而夜饮，击钟焉。人问公焉在。曰：“吾公在壑谷”，即窟室也>|
</font><p></p>
&nbsp;&nbsp;&nbsp;&nbsp;齐盟歃酒。扬觯先听方饮寿。盟载言何。卜昼三杯不用多。|<温公真率约，肴馔不过五品，果实不过五品。真率诗曰：日费须三爵，年支仰数缣>|
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;适然萃止。不待灯花先报喜。不速真风。且免毛生不为通。
</font><p></p>
&nbsp;&nbsp;&nbsp;&nbsp;诗歌棋酒。真正清欢真正寿。事事真何。更得真真真更多。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
