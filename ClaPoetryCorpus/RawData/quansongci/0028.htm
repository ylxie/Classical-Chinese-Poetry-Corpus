<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陈师道</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;行云过尽星河烂。炉烟未断蛛丝满。想得两眉颦。停针忆远人。
</font><p></p>
&nbsp;&nbsp;&nbsp;&nbsp;河桥知有路。不解留郎住。天上隔年期。人间长别离。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;东飞乌鹊西飞燕。盈盈一水经年见。急雨洗香车。天回河汉斜。
</font><p></p>
&nbsp;&nbsp;&nbsp;&nbsp;离愁千载上。相远长相望。终不似人间。回头万里山。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;绮楼小小穿针女。秋光点点蛛丝雨。今夕是何宵。龙车乌鹊桥。
</font><p></p>
&nbsp;&nbsp;&nbsp;&nbsp;经年谋一笑。岂解令人巧。不用问如何。人间巧更多。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;银潢清浅填乌鹊。画帘急雨长河落。初月未成圆。明星惜此筵。
</font><p></p>
&nbsp;&nbsp;&nbsp;&nbsp;愁来无断绝。岁岁年年别。不用泪红滋。年年岁岁期。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;阴阴云日江城晚。小院回廊春已满。谁教言语似鹂黄，深闭玉笼千万怨。
</font><p></p>
&nbsp;&nbsp;&nbsp;&nbsp;蓬莱易到人难见。香火无凭空有愿。不辞歌里断人肠，只怕有肠无处断。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（贺彭舍人黄堂成）</font></span></font></font></p>
<ul>
&nbsp;&nbsp;&nbsp;&nbsp;故国山河在，新堂冰雪生。万家和气贺初成。人在笙歌声里、暗生春。
</font><p></p>
&nbsp;&nbsp;&nbsp;&nbsp;今代无双士，当年第一人。杯行到手莫辞频。明日凤池归路、隔清尘。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（席上劝彭舍人饮）</font></span></font></font></p>
<ul>
&nbsp;&nbsp;&nbsp;&nbsp;楼上风生白羽，尊前笑出青春。破红展翠恰如今。把酒如何不饮。
</font><p></p>
&nbsp;&nbsp;&nbsp;&nbsp;绣幕灯深绿暗，画帘人语黄昏。晚云将雨不成阴。竹月风窗弄影。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和彭舍人留别）</font></span></font></font></p>
<ul>
&nbsp;&nbsp;&nbsp;&nbsp;喧喧车马西郊道。临行更觉人情好。住有一年情。去留千载名。
</font><p></p>
&nbsp;&nbsp;&nbsp;&nbsp;离歌声欲尽。只作常时听。天上玉堂东。阳春是梦中。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（席上赠王提刑）</font></span></font></font></p>
<ul>
&nbsp;&nbsp;&nbsp;&nbsp;城南观阁连云起。形像丹青里。使君笳鼓渡江来。尽带江南春色、放春回。
</font><p></p>
&nbsp;&nbsp;&nbsp;&nbsp;青春欲住风催去。流水花无数。尊前触目一番新。只有玉楼明月、记游人。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（汝阴湖上同东坡用六一韵）</font></span></font></font></p>
<ul>
&nbsp;&nbsp;&nbsp;&nbsp;湖平木落摇空阔。叶底流泉鸣复咽，酒边清漏往时同，花里朱弦纤手抹。
</font><p></p>
&nbsp;&nbsp;&nbsp;&nbsp;风光过手春冰滑。十事违人常七八。不将白发并黄花，拟下清流揽明月。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（九日用东坡韵）</font></span></font></font></p>
<ul>
&nbsp;&nbsp;&nbsp;&nbsp;晴野下田收。照影寒江落雁洲。禅榻茶炉深闭阁，飕飕。横雨旁风不到头。
</font><p></p>
&nbsp;&nbsp;&nbsp;&nbsp;登览却轻酬。剩作新诗报答秋。人意自阑花自好，休休。今日看时蝶也愁。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;潮落去帆收。沙涨江回旋作洲。侧帽儿行斜照里，飕飕。卷地风前更掉头。
</font><p></p>
&nbsp;&nbsp;&nbsp;&nbsp;语妙后难酬。回雁峰南未得秋。唤取佳人听旧曲，休休。瘴雨无花孰与愁。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（咏酴菊）</font></span></font></font></p>
<ul>
&nbsp;&nbsp;&nbsp;&nbsp;点点轻黄减白，垂垂重露生鲜。肌香骨秀月中仙。雪满瑶台曳练。
</font><p></p>
&nbsp;&nbsp;&nbsp;&nbsp;绰约却宜长见，清真不假余妍。殷勤与插小婵娟。要试尊前玉面。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（咏榴花）</font></span></font></font></p>
<ul>
&nbsp;&nbsp;&nbsp;&nbsp;叶叶枝枝绿暗，重重密密红滋。芳心应恨赏春迟。不会春工著意。
</font><p></p>
&nbsp;&nbsp;&nbsp;&nbsp;晚照酒生娇面，新妆睡污胭脂。凭将双叶寄相思。与看钗头何似。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;清尊白发。曾是登临年少客。不似当年。人与黄花两并妍。
</font><p></p>
&nbsp;&nbsp;&nbsp;&nbsp;来愁去恨。十载相看情不尽。莫更思量。梦破春回枉断肠。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（咏茶）</font></span></font></font></p>
<ul>
&nbsp;&nbsp;&nbsp;&nbsp;闽岭先春，琅函联璧，帝所分落人间。绮窗纤手，一缕破双团。云里游龙舞凤，香雾起、飞月轮边。华堂静，松风竹雪，金鼎沸潺。
</font><p></p>
&nbsp;&nbsp;&nbsp;&nbsp;门阑。车马动，扶黄籍白，小袖高鬟。渐胸里轮铮肺腑生寒。唤起谪仙醉倒，翻湖海、倾泻涛澜。笙歌散，风帘月幕，禅榻鬓丝斑。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;急雨打寒窗。雨气侵灯暗壁缸。窗下有人挑锦字，行行。泪湿红绡减旧香。
</font><p></p>
&nbsp;&nbsp;&nbsp;&nbsp;往事最难忘。更著秋声说断肠。曲渚圆沙风叶底，藏藏。谁使鸳鸯故作双。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;休休莫莫。更莫思量著。记著不如浑忘著。百种寻思枉却。
</font><p></p>
&nbsp;&nbsp;&nbsp;&nbsp;绣囊锦帐吹香。雄蜂雌蝶难双。眉上放开春色，眼前怜取新郎。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;藏藏摸摸。好事争如莫。背后寻思浑是错。猛与将来放著。
</font><p></p>
&nbsp;&nbsp;&nbsp;&nbsp;吹花卷絮无踪。晚妆知为谁红。梦断肠台云雨，世间不要春风。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;阴重雨垂垂。并马西郊试薄衣。红蕊未开花已过，迟迟。不见东风著意时。
</font><p></p>
&nbsp;&nbsp;&nbsp;&nbsp;酒到更须辞。报答春光旧有期。勤苦著书妨作乐，痴痴。莫学衰翁万事非。//洛人谓牡丹为花而不名也。向秀注庄子，示嵇康曰：妨人作乐尔。
</font><p></p>
</ul><p></p>
<p align="center"><font face="黑体" size="3" color="#000080">罗敷媚</font><span><font size="2" color="#FF00FF">（和何大夫酴菊・二之一）</font></span></font></font></p>
<ul>
&nbsp;&nbsp;&nbsp;&nbsp;春风吹尽秋光照，瘦减初黄。改样新妆。特地相逢只认香。
</font><p></p>
&nbsp;&nbsp;&nbsp;&nbsp;南台九日登临处，不共飞觞。镜里伊傍。独秀钗头殿众芳。
</font><p></p>
</ul><p></p>
<p align="center"><font face="黑体" size="3" color="#000080">罗敷媚</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;芙蓉不借韶华助，故著缃黄。宿面留妆。不出寒花只暂香。
</font><p></p>
&nbsp;&nbsp;&nbsp;&nbsp;伤春不尽悲秋苦，落蕊浮觞。知在谁傍。一笑盈盈百种芳。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（和何大夫）</font></span></font></font></p>
<ul>
&nbsp;&nbsp;&nbsp;&nbsp;荣光休气天为瑞。道祖当天传宝裔。千年昌运此时逢，四海欢声今日沸。
</font><p></p>
&nbsp;&nbsp;&nbsp;&nbsp;蒙蒙香雾沾衣腻。漠漠轻寒梅柳细。封人长有祝尧心，从此年年并岁岁。
</font><p></p>
</ul><p></p>
<p align="center"><font face="黑体" size="3" color="#000080">木兰花减字</font><span><font size="2" color="#FF00FF">（赠晃无咎舞鬟）</font></span></font></font></p>
<ul>
&nbsp;&nbsp;&nbsp;&nbsp;娉婷娜袅。红落东风青子小。妙舞逶迤。拍误周郎却未知。
</font><p></p>
&nbsp;&nbsp;&nbsp;&nbsp;花前月底。谁唤分司狂御史。欲语还休。唤不回头莫著羞。
</font><p></p>
</ul><p></p>
<p align="center"><font face="黑体" size="3" color="#000080">木兰花减字</font></font></font></p>
<ul>
&nbsp;&nbsp;&nbsp;&nbsp;娉娉袅袅。芍药枝头红玉小。舞袖迟迟。心到郎客已知。
</font><p></p>
&nbsp;&nbsp;&nbsp;&nbsp;当筵举酒。劝我尊前松柏寿。莫莫休休。白发簪花我自羞。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;离别寻常今白首，更须竹雨萧萧。不应都占世间豪。清风居士手，杨柳洛城腰。
</font><p></p>
&nbsp;&nbsp;&nbsp;&nbsp;文字功名真自误，从今好月良宵。只消怜取董娇饶。修门君自到，不用我词招。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（问王立之督茶）</font></span></font></font></p>
<ul>
&nbsp;&nbsp;&nbsp;&nbsp;天上云为瑞，人间睡作魔，疏帘清簟汗成河。酒醒梦回眵眼、费摩挲。
</font><p></p>
&nbsp;&nbsp;&nbsp;&nbsp;但有寒暄问，初无凤鸟过。尘生铜碾网生罗。一诺十年犹未、意如何。
</font><p></p>
</ul><p></p>
<p align="center"><font face="黑体" size="3" color="#000080">木兰花减字</font></font></font></p>
<ul>
&nbsp;&nbsp;&nbsp;&nbsp;匀红点翠。取次梳妆谁得似。风柳腰枝。尽日纤柔属阿谁。
</font><p></p>
&nbsp;&nbsp;&nbsp;&nbsp;娇娇小小。却是寻春人较老。著便休痴。付与风流幕下儿//古词云：十五年来，从事风流府。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（二之一）</font></span></font></font></p>
<ul>
&nbsp;&nbsp;&nbsp;&nbsp;秋声隐地。叶叶无留意。冰簟流光团扇坠。惊起双栖燕子。
</font><p></p>
&nbsp;&nbsp;&nbsp;&nbsp;夜堂帘合回廊。风帷吹乱凝香。卧看一庭明月，晓衾不耐初凉。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;秋光烛地。帘幕生秋意。露叶翻风惊鹊坠。暗落青林红子。
</font><p></p>
&nbsp;&nbsp;&nbsp;&nbsp;微行声断长廊。熏炉衾换生香。灭烛却延明月，揽衣先怯微凉。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;纤软小腰身，明秀天真面。淡画修眉小作春，中有相思怨。
</font><p></p>
&nbsp;&nbsp;&nbsp;&nbsp;背立向人羞，颜破因谁倩。不比阳台梦里逢，亲向尊前见。
</font><p></p>
</ul><p></p>
<p align="center"><font face="黑体" size="3" color="#000080">洛阳春</font></font></font></p>
<ul>
&nbsp;&nbsp;&nbsp;&nbsp;酒到横波娇满。和香喷面。攀花落雨祝东风，诮不借、周郎便。
</font><p></p>
&nbsp;&nbsp;&nbsp;&nbsp;背立腰肢挪捻。更须回盼。多生不作好因缘。甚只向、尊前见。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;暮叶朝花种种陈。三秋作意向诗人。安排云雨要新清
</font><p></p>
&nbsp;&nbsp;&nbsp;&nbsp;随意且须追去马，轻衫从使著行尘。晚窗谁念一愁新。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（送叠罗菊与赵使君）</font></span></font></font></p>
<ul>
&nbsp;&nbsp;&nbsp;&nbsp;官样初黄过闺九。鲜妍时更宜寒。挽回人意不成阑。香罗堆叶密，芳意著心单。
</font><p></p>
&nbsp;&nbsp;&nbsp;&nbsp;过与后房歌舞手，轻盈喜色生颜。堕钗拥髻与垂鬟。欲知谁称面，遍插一枝看。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;为改之曰官样黄，作清平乐词，且令方内知有此名也。\\
</font><p></p>
&nbsp;&nbsp;&nbsp;&nbsp;重重叠叠。娜袅裙千x。时样官黄香百叶。一岁相逢两节|<是岁闰九月，两作重阳>|。
</font><p></p>
&nbsp;&nbsp;&nbsp;&nbsp;曲阑绕遍芳丛。一枝作意妍。折得有谁相忆，却须还与秋风。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;世所谓英英、盼盼者。盼卒，英嫁，而盼之子莹，颇有家风，而曹妓未有显者，黄楼不可胜也。作南乡子以歌之。\\
</font><p></p>
&nbsp;&nbsp;&nbsp;&nbsp;风絮落东邻。点缀繁枝旋化尘。关锁玉楼巢燕子，冥冥。桃李摧残不见春。
</font><p></p>
&nbsp;&nbsp;&nbsp;&nbsp;流转到如今。翡翠生儿翠作衿。花样腰身官样立，婷婷。困倚阑干一欠伸。|<周P画美人，有背立欠伸者，最为妍绝，东坡为赋续丽人行>|
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（咏棣棠菊）</font></span></font></font></p>
<ul>
&nbsp;&nbsp;&nbsp;&nbsp;乱蕊压枝繁。堆积金钱闹作团。晚起涂黄仍带酒，看看。衣剩腰肢故著单。
</font><p></p>
&nbsp;&nbsp;&nbsp;&nbsp;薄瘦却禁寒。牵引人心不放阑。拟折一枝遮老眼，难难。蝶横蜂争只倚阑。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;曲巷斜街信马，小桥流水谁家。浅衫深袖倚门斜。只缘些子意，消得百般夸。
</font><p></p>
&nbsp;&nbsp;&nbsp;&nbsp;粉面初生明月，酒容欲退朝霞。春风还解染霜华。肯持鸳绮被，来伴杜家花。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送彭舍人罢徐）</font></span></font></font></p>
<ul>
&nbsp;&nbsp;&nbsp;&nbsp;九里山前千里路。流水无情。只送行人去。路转河回寒日暮。连峰不许得回顾。
</font><p></p>
&nbsp;&nbsp;&nbsp;&nbsp;水解随人花却住。衾冷香销，但有残妆污。泪入长江空几许。双洪一抹无寻处。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（咏丁香菊）</font></span></font></font></p>
<ul>
&nbsp;&nbsp;&nbsp;&nbsp;浅色千重柔叶，深心一点娇黄。只消可意更须香。好个风流模样。
</font><p></p>
&nbsp;&nbsp;&nbsp;&nbsp;玉蕊今谁攀折，诗人此日凄凉。正须蛮素作伊凉。与插钗傍鬓上。
</font><p></p>
</ul><p></p>
<p align="center"><font face="黑体" size="3" color="#000080">洛阳春</font></font></font></p>
<ul>
&nbsp;&nbsp;&nbsp;&nbsp;素手拈花纤软。生香相乱。却须诗力与丹青，恐俗手、难成染。
</font><p></p>
&nbsp;&nbsp;&nbsp;&nbsp;一顾教人微倩。那堪亲见。不辞紫袖拂清尘，也要识、春风面。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（寄赵使君）</font></span></font></font></p>
<ul>
&nbsp;&nbsp;&nbsp;&nbsp;清词丽句前朝曲。使君借与灯前读。读罢已三更。寒窗雨打声。
</font><p></p>
&nbsp;&nbsp;&nbsp;&nbsp;应怜诗客老。要使情怀好。犹有解歌人。尊前未得听。
</font><p></p>
</ul><p></p>
<p align="center"><font face="黑体" size="3" color="#000080">木兰花减字</font><span><font size="2" color="#FF00FF">（和人对雪）</font></span></font></font></p>
<ul>
&nbsp;&nbsp;&nbsp;&nbsp;清愁叠积。更莫迟留春酒逼。吹面和风。梅信新来一线通。
</font><p></p>
&nbsp;&nbsp;&nbsp;&nbsp;危楼晓望。雪满群山开画障。目断瑶川。同凭阑干意几般。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（送梅花与赵使君）</font></span></font></font></p>
<ul>
&nbsp;&nbsp;&nbsp;&nbsp;梅岭数枝春，疏影斜临水。不借芳华只自香，娇面长如洗。
</font><p></p>
&nbsp;&nbsp;&nbsp;&nbsp;还把最繁枝，过与偏怜底。试傍鸾台仔细看，何似丹青里。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（从叔父乞苏州湿红笺）</font></span></font></font></p>
<ul>
&nbsp;&nbsp;&nbsp;&nbsp;一舸姑苏风雨疾。吴笺满载红犹湿。色润朝花光触日。人未识。街南小阮应先得。
</font><p></p>
&nbsp;&nbsp;&nbsp;&nbsp;青入柳条初著色。溪梅已露春消息。拟作新词酬帝力。轻落笔。黄秦去后无强敌。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;御园果子压枝繁。看看分摘无缘。团沙弄雪，劳心费手，不肯暂时圆。
</font><p></p>
&nbsp;&nbsp;&nbsp;&nbsp;赛神旧愿心儿有，终了待、几时还。芍药梢头，红红白白，一种几千般。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;袅娜破瓜余。豆寇梢头二月初。众里腰肢遥可识，应殊。暗里犹能摸得渠。
</font><p></p>
&nbsp;&nbsp;&nbsp;&nbsp;醉侧不须扶。唤作周家行画图。背立欠伸花絮底，知无。未信丹青画得如。
</font><p></p>
</ul><p></p>
<p align="center"><font face="黑体" size="3" color="#000080">木兰花减字</font></font></font></p>
<ul>
&nbsp;&nbsp;&nbsp;&nbsp;今年百五。风日清明尘不举。紫秀红陈。三节烟花次第春。
</font><p></p>
&nbsp;&nbsp;&nbsp;&nbsp;来舆去马。千念一空春事谢。白下门东。谁见初杨弄晚风。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;红上花梢，风传梅信。青春欲动群芳竞。林声鸟语带余寒，江光野色开游径。
</font><p></p>
&nbsp;&nbsp;&nbsp;&nbsp;乍雨还晴，暄寒不定。重门深院帘帷静。又还日日唤愁生，到谁准拟风流病。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
