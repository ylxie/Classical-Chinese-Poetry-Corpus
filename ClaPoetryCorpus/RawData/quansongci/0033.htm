<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;谢&nbsp;逸</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;豆蔻梢头春色浅。新试纱衣，拂袖东风软。红日三竿帘幕卷。画楼影里双飞燕。
</font><p></p>
&nbsp;&nbsp;&nbsp;&nbsp;拢鬓步摇青玉碾。缺样花枝，叶叶蜂儿颤。独倚阑干凝望远。一川烟草平如剪。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;柳絮风轻，梨花雨细。春阴院落帘垂地。碧溪影里小桥横，青帘市上孤烟起。
</font><p></p>
&nbsp;&nbsp;&nbsp;&nbsp;镜约关情，琴心破睡。轻寒漠漠侵鸳被。酒醒霞散脸边红，梦回山蹙眉间翠。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;暄风迟日春光闹。蒲萄水绿摇轻棹。两岸草烟低。青山啼子规。
</font><p></p>
&nbsp;&nbsp;&nbsp;&nbsp;归来愁未寝。黛浅眉痕沁。花影转廊腰。红添酒面潮。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;e纹波面浮涑力鸟，。蒲芽出水参差碧。满院落梅香。柳梢初弄黄。
</font><p></p>
&nbsp;&nbsp;&nbsp;&nbsp;衣轻红袖皱。春困花枝瘦。睡起玉钗横。隔帘闻晓莺。
</font><p></p>
</ul><p></p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;楚山削玉云中碧，影落沙汀。秋水澄凝。一抹江天雁字横。
</font><p></p>
&nbsp;&nbsp;&nbsp;&nbsp;金钱满地西风急，红蓼烟轻。帘外砧声。惊起青楼梦不成。
</font><p></p>
</ul><p></p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;冰霜林里争先发，独压群花。风送清笳。更引轻烟淡淡遮。
</font><p></p>
&nbsp;&nbsp;&nbsp;&nbsp;抱墙溪水弯环碧，月色清华。疏影横斜。恰似林逋处士家。
</font><p></p>
</ul><p></p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;冷猿寒雁淮山远，风袅青帘。飞雪廉纤。莫道空中是撒盐。
</font><p></p>
&nbsp;&nbsp;&nbsp;&nbsp;到时乳鹊喧梧影，晓卷疏帘。彩服巡檐。索共梅花笑语添。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;落寞寒香满院，扶疏清影侵门。雪消平野晚烟昏。睡起懒匀檀粉。
</font><p></p>
&nbsp;&nbsp;&nbsp;&nbsp;皎皎风前玉树，盈盈月下冰魂。南枝春信夜来温。便觉肌肤瘦损。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;花额上堆翠葆，远山横处星眸。绛宫深锁暮云浮。月破黄昏时候。
</font><p></p>
&nbsp;&nbsp;&nbsp;&nbsp;谁谓霞衣玉简，便孤彩凤秦楼。桃源不禁昔人游。曾是刘郎邂逅。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（陈y・席上）</font></span></font></font></p>
<ul>
&nbsp;&nbsp;&nbsp;&nbsp;窄袖浅笼温玉，修眉淡扫遥岑。行时云雾绕衣襟。步步莲生宫锦。
</font><p></p>
&nbsp;&nbsp;&nbsp;&nbsp;菊与秋烟共晚，酒随人意俱深。尊前有客动琴心。醉后清狂不禁。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;宝柱横云雁影，朱弦隔叶莺声。风生玉指晚寒清。官样轻黄袖冷。
</font><p></p>
&nbsp;&nbsp;&nbsp;&nbsp;饮罢尚留余意，曲终自有深情。归来江上数峰青。梅水横斜夜永。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（代人上许守生日）</font></span></font></font></p>
<ul>
&nbsp;&nbsp;&nbsp;&nbsp;滴滴金盘露冷，萧萧玉宇风清。长庚入梦晓窗明。淡月微云耿耿。
</font><p></p>
&nbsp;&nbsp;&nbsp;&nbsp;松竹五峰秋色，笙歌三市欢声。华堂开宴拥娉婷。天上人间共庆。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（送朱泮英）</font></span></font></font></p>
<ul>
&nbsp;&nbsp;&nbsp;&nbsp;青锦缠条佩剑，紫丝络辔飞骢。入关意气喜生风。年少胸吞云梦。
</font><p></p>
&nbsp;&nbsp;&nbsp;&nbsp;金阙日高露泣，东华尘软香红。争看荀氏第三龙。春暖桃花浪涌。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（木芙蓉）</font></span></font></font></p>
<ul>
&nbsp;&nbsp;&nbsp;&nbsp;晓艳最便清露，晚红偏怯斜阳。移根栽近菊花傍。蜀锦翻成新样。
</font><p></p>
&nbsp;&nbsp;&nbsp;&nbsp;坐客联挥玉尘，歌词细琢琼章。从今故事记溪堂。岁岁携壶共赏。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;木末谁攀新萼，雪消自种前庭。莫嫌开过尚盈盈。似待诗人醉咏。
</font><p></p>
&nbsp;&nbsp;&nbsp;&nbsp;霜后最添妍丽，风中更觉娉婷。影摇溪水一湾清。妆罢晓临鸾镜。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;密雪未知肤白，夜寒已觉香清。振芳堂下月盈庭。踏碎横斜疏影。
</font><p></p>
&nbsp;&nbsp;&nbsp;&nbsp;且醉杯中绿蚁，休辞笛里清声。东君催促子青青。滋味要调金鼎。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;雨洗溪光净，风掀柳带斜。画楼朱户玉人家。帘外一眉新月、浸梨花。
</font><p></p>
&nbsp;&nbsp;&nbsp;&nbsp;金鸭香凝袖，铜荷烛映纱。凤盘宫锦小屏遮。夜静寒生春笋、理琵琶。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;碧梧翠竹交加影。角簟纱厨冷。疏云淡月媚横塘。一阵荷花风起、隔帘香。
</font><p></p>
&nbsp;&nbsp;&nbsp;&nbsp;雁横天末无消息。水阔吴山碧。刺桐花上蝶翩翩。唯有夜深清梦、到郎边。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;角声吹散梅梢雪。疏影黄昏月。落英点点拂阑干。风送清香满院、作轻寒。
</font><p></p>
&nbsp;&nbsp;&nbsp;&nbsp;花瓷羯鼓催行酒。红袖掺掺手。曲声未彻宝杯空。饮罢香薰翠被、锦屏中。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;风前玉树王仓金韵。碧落佳期近。疏云影里鹊桥低。檐外一弯新月、印修眉。
</font><p></p>
&nbsp;&nbsp;&nbsp;&nbsp;星河渐晓铜壶噎。又是经年别。此情莫与玉人知。引起旧家离恨、泪珠垂。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;帘外雨，洗尽楚乡残暑。白露影边霞一缕。绀碧江天暮。
</font><p></p>
&nbsp;&nbsp;&nbsp;&nbsp;沈水烟横香雾，茗碗浅浮琼乳。卧听鹧鸪啼竹坞。竹风清院宇。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;花落莺啼春暮。陌上绿杨飞絮。金鸭晚香寒，人在洞房深处。无语。无语，叶上数声疏雨。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;门外落花流水。日暖杜鹃声碎。蕃马小屏风，一枕画堂春睡。如醉，如醉。正是困人天气。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;芦花飘雪迷洲渚。送秋水、连天去。一叶小舟横别浦。数声鸿雁，两行鸥鹭。天淡潇湘暮。
</font><p></p>
&nbsp;&nbsp;&nbsp;&nbsp;蓬窗醉梦惊箫鼓。回首青楼在何处。柳岸风轻吹残暑。菊开青蕊，叶飞红树。江上潇潇雨。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;疏雨洗烟波，雨过满江秋色。风起白鸥零乱，破岚光深碧。
</font><p></p>
&nbsp;&nbsp;&nbsp;&nbsp;荻花枫叶只供愁，清吟写岑寂。吟罢倚阑无语，听一声羌笛。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（重九）</font></span></font></font></p>
<ul>
&nbsp;&nbsp;&nbsp;&nbsp;木落江寒秋色晚，飕飕吹帽风清。丹枫楼外捣衣声。登高怀远，山影雁边横。
</font><p></p>
&nbsp;&nbsp;&nbsp;&nbsp;露染宫黄庭菊浅，茱萸烟拂红轻。尊前谁整醉冠倾。酒香薰脸，落日断霞明。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;玉树临风宾欲散，黄昏约马嘶庭。幽欢未尽有余清。琼糜方一啜，银烛已双擎。
</font><p></p>
&nbsp;&nbsp;&nbsp;&nbsp;坐久香津生齿颊，何须五斗消酲。艳歌声里醉魂醒。明年思此会，旌旆想登瀛。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;荷花风细，乞巧楼中凉似水。天幕低垂。新月弯环浅晕眉。
</font><p></p>
&nbsp;&nbsp;&nbsp;&nbsp;桥横乌鹊，不负年年云外约。残漏疏钟。肠断朝霞一缕红。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;疏疏密密，U卜林中飞玉出。妒舞欺梅。悠扬随风去却回。
</font><p></p>
&nbsp;&nbsp;&nbsp;&nbsp;遥岑玉刻，不见云中浮寸碧。夜色清妍。庭下交光月午天。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;秋水无痕清见底。蓼花汀上西风起，一叶小舟烟雾里。兰棹舣，柳条带雨穿双鲤。
</font><p></p>
&nbsp;&nbsp;&nbsp;&nbsp;自叹直钩无处使。笛声吹彻云山翠，落霜刀红缕细，新酒美。醉来独枕莎衣睡。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;晓风残角，月里梅花落。宿雨醒时滋味恶。翠被轻寒漠漠。
</font><p></p>
&nbsp;&nbsp;&nbsp;&nbsp;梦回一点相思，远山暗蹙双眉。不觉肌肤瘦玉，但知带减腰围。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;花边柳际，已渐知春意。归信不知何日是。旧恨欲拚无计。
</font><p></p>
&nbsp;&nbsp;&nbsp;&nbsp;故人零落西东，题诗待倩归鸿。惟有多情芳草，年年处处相逢。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（月夜）</font></span></font></font></p>
<ul>
&nbsp;&nbsp;&nbsp;&nbsp;霜清木落，深院帘栊静。池面卷烟波，莹香水、一奁明镜。修筠拂槛，疏翠挽婵娟，山雾敛，水云收，野阔江天迥。
</font><p></p>
&nbsp;&nbsp;&nbsp;&nbsp;红消醉玉，酒面风前醒。罗幕护轻寒，锦屏空、金炉烬冷。星横参昂，梅径月黄昏，清梦觉，浅眉颦，窗外横斜影。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;弄晴数点梨梢雨。门外画桥寒食路。杜鹃飞破草间烟、蛱蝶惹残花底露。
</font><p></p>
&nbsp;&nbsp;&nbsp;&nbsp;东君著意怜樊素。一段韶华都付与。妆成不管露桃嗔，舞罢从教风柳妒。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（王守生日）</font></span></font></font></p>
<ul>
&nbsp;&nbsp;&nbsp;&nbsp;横塘晕浅琉璃莹。绿叶阴浓庭院静。樱桃熟后麦秋凉，芍药开时槐夏永。
</font><p></p>
&nbsp;&nbsp;&nbsp;&nbsp;蓬莱阁下红尘境。青羽扇低摇凤影。庭前玉树一枝春，香雾和烟新月冷。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;个中怀抱谁排遣。恻恻轻寒风剪剪。细思梅蕊晚香浓，争似柳梢春色浅。
</font><p></p>
&nbsp;&nbsp;&nbsp;&nbsp;娇口化道字歌声软。醉后微涡回笑靥。更无卓氏白头吟，只有卢郎年少恨。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（王守生日）</font></span></font></font></p>
<ul>
&nbsp;&nbsp;&nbsp;&nbsp;青钱点水圆荷绿。解箨新篁森嫩玉。轻风冉冉楝花香，小雨丝丝梅子熟。
</font><p></p>
&nbsp;&nbsp;&nbsp;&nbsp;华堂烛烬零金粟。人在洞天三十六。昭华吹彻管声寒，声入寿觞红浪蹙。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（茶）</font></span></font></font></p>
<ul>
&nbsp;&nbsp;&nbsp;&nbsp;画烛笼纱红影乱，门外紫骝嘶。分破云团月影亏。雪浪皱清漪。
</font><p></p>
&nbsp;&nbsp;&nbsp;&nbsp;捧碗纤纤春笋瘦，乳雾泛冰瓷。两袖清风拂袖飞。归去酒醒时。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（送任民望归丰城）</font></span></font></font></p>
<ul>
&nbsp;&nbsp;&nbsp;&nbsp;拍岸蒲萄江水碧，柳带挽归。破闷琴风绕袖凉。蔌蔌楝花香。
</font><p></p>
&nbsp;&nbsp;&nbsp;&nbsp;淡烟疏雨随宜好，何处不潇湘。愿作双飞老凤皇。莫学野鸳鸯。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（上元）</font></span></font></font></p>
<ul>
&nbsp;&nbsp;&nbsp;&nbsp;料峭小桃风。凝淡春容。宝灯山列半天中。丽服靓妆携手处，笑语匆匆。
</font><p></p>
&nbsp;&nbsp;&nbsp;&nbsp;酒滴小槽红。一饮千钟。铜荷擎烛绛纱笼。归去笙歌喧院落，月照帘栊。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;桐叶成阴拂画檐。清风凉处卷疏帘。红绡舞袖萦腰柳，碧玉眉心媚脸莲。
</font><p></p>
&nbsp;&nbsp;&nbsp;&nbsp;愁满眼，水连天。香笺小字倩谁传。梅黄楚岸垂垂雨，草碧吴江淡淡烟。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;金节平分院落凉。黄昏帘幕卷西厢。冰轮碾碎粼粼碧，玉斧修成练练光。
</font><p></p>
&nbsp;&nbsp;&nbsp;&nbsp;低照户，巧侵床。锦袍起舞谪仙狂。鹊飞影里觥筹乱，桂子风前笑语香。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;红晕香腮粉未匀。梳妆闲淡稳精神。谁知碧嶂清溪畔，也有姚家一朵春。
</font><p></p>
&nbsp;&nbsp;&nbsp;&nbsp;眉黛浅，为谁颦。莫将心事付朝云。坐中有客肠应断，忘了酴架下人。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;水阔天低雁字横。小春时节晚寒清。梅梢月上纷纷白，竹坞风来冉冉轻。
</font><p></p>
&nbsp;&nbsp;&nbsp;&nbsp;人似玉，酒如渑。入关意气喜风生。坐中有客联镳去，谁唱阳关第四声。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;楼阁帘垂乳燕飞。圆荷细细点清溪。薰风破闷晚凉时。
</font><p></p>
&nbsp;&nbsp;&nbsp;&nbsp;玉轸琴边兰思远，霜纨扇里翠眉低。柔蓝衫子闹蜂儿。
</font><p></p>
</ul><p></p>
<p align="center"><font face="黑体" size="3" color="#000080">燕归梁</font></font></font></p>
<ul>
&nbsp;&nbsp;&nbsp;&nbsp;六曲阑干翠幕垂。香烬冷金猊。日高花外啭黄鹂。春睡觉、酒醒时。
</font><p></p>
&nbsp;&nbsp;&nbsp;&nbsp;草青南浦，云横西塞，锦字杳无期。东风只送柳绵飞。全不管、寄相思。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;楝花飘砌。蔌蔌清香细。梅雨过，萍风起。情随湘水远，梦绕吴峰翠。琴书倦，鹧鸪唤起南窗睡。
</font><p></p>
&nbsp;&nbsp;&nbsp;&nbsp;密意无人寄。幽恨凭谁洗。修竹畔，疏帘里。歌余尘拂扇，舞罢风掀袂。人散后，一钩淡月天如水。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;浅色染春衣。衣上双双小雁飞。袖卷藕丝寒玉瘦，弹棋。赢得尊前酒一卮。
</font><p></p>
&nbsp;&nbsp;&nbsp;&nbsp;冰雪拂胭脂。绛蜡香融落日西。唱彻阳关人欲去，依依。醉眼横波翠黛低。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;霜砧声急。潇潇疏雨梧桐湿。无言独倚阑干立。帘卷黄昏，一阵西风入。
</font><p></p>
&nbsp;&nbsp;&nbsp;&nbsp;年时画阁佳宾集。玉人檀板当筵执。银瓶已断丝绳汲。莫话前欢，忍对屏山泣。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;蝶飞烟草，莺啼云树，满院垂杨阴绿。轻风飘散杏梢红，更吹皱、池波如e。
</font><p></p>
&nbsp;&nbsp;&nbsp;&nbsp;珠帘日晚，银屏人散，楼上醉横霜竹。一春若道不相思，缘底事、红绡褪玉。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;一江秋水碧湾湾。绕青山。玉连环。帘幕低垂，人在画图间。闲抱琵琶寻旧曲，弹未了，意阑珊。
</font><p></p>
&nbsp;&nbsp;&nbsp;&nbsp;飞鸿数点拂云端。倚阑看。楚天寒。拟倩东风，吹梦到长安。恰似梨花春带雨，愁满眼，泪阑干。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;杏花村馆酒旗风。水溶溶。扬残红。野渡舟横，杨柳绿阴浓。望断江南山色远，人不见，草连空。
</font><p></p>
&nbsp;&nbsp;&nbsp;&nbsp;夕阳楼外晚烟笼。粉香融。淡眉峰。记得年时，相见画屏中。只有关山今夜月，千里外，素光同。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;九日登高，倚楼人在秋空半。汝江如练。碧影涵云t。
</font><p></p>
&nbsp;&nbsp;&nbsp;&nbsp;醉看茱萸，定是明年健。清尊满。菊花黄浅。偏入陶潜眼。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;金气秋分，风清露冷秋期半。凉蟾光满。桂子飘香远。
</font><p></p>
&nbsp;&nbsp;&nbsp;&nbsp;素练宽衣，仙仗明飞观。霓裳乱。银桥人散。吹彻昭华管。
</font><p></p>
</ul><p></p>
<p align="center"><font face="黑体" size="3" color="#000080">七娘子</font></font></font></p>
<ul>
&nbsp;&nbsp;&nbsp;&nbsp;风剪冰花飞零乱。映梅梢、素影摇清浅。绣幄寒轻，兰薰烟暖。艳歌催得金荷卷。
</font><p></p>
&nbsp;&nbsp;&nbsp;&nbsp;游梁已觉相如倦。忆去年、舟渡淮南岸。别后销魂，冷猿寒雁。角声只送黄昏怨。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;烟雨幂横塘，绀色涵清浅。谁把并州快剪刀，剪取吴江半。
</font><p></p>
&nbsp;&nbsp;&nbsp;&nbsp;隐几岸乌巾，细葛含风软。不见柴桑避俗翁，心共孤云远。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;花枝破蕾柳梢青。春寒拂面轻。一眉新月影三星。铜荷烛烬零。
</font><p></p>
&nbsp;&nbsp;&nbsp;&nbsp;低凤扇，袅霓旌。珊珊环声。坐间谁识许飞琼。对郎仙骨清。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;风飘万点落花飞。残红枝上稀。平芜叶上淡烟迷。那堪春鸟啼。
</font><p></p>
&nbsp;&nbsp;&nbsp;&nbsp;风细细，日迟迟。轻纱叠雪衣。多情多病懒追随。玉人应恨伊。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;晨光晓色扫檐晶。寒斋蝶梦惊。乱飘鸳瓦细无声。游扬柳丝轻。
</font><p></p>
&nbsp;&nbsp;&nbsp;&nbsp;书幌冷，竹窗明。柴门只独扃。一尊浊酒为谁倾。梅花相对清。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;临川好，柳岸转平沙。门外澄江丞相宅，坛前乔木列仙家。春到满城花。
</font><p></p>
&nbsp;&nbsp;&nbsp;&nbsp;行乐处，舞袖卷轻纱。谩摘青梅尝煮酒，旋煎白雪试新茶。明月上檐牙。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;临川好，山影碧波摇。鱼跃冰池飞玉尺，云横石廪拂鲛绡。高树竹萧萧。
</font><p></p>
&nbsp;&nbsp;&nbsp;&nbsp;寒食近，湖水绿平桥。繁杏梢头张锦旆，垂杨阴里系兰桡。游客解金貂。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（离别）</font></span></font></font></p>
<ul>
&nbsp;&nbsp;&nbsp;&nbsp;香肩轻拍。尊前忍听，一声将息。昨夜浓欢，今朝别酒，明日行客。
</font><p></p>
&nbsp;&nbsp;&nbsp;&nbsp;后回来则须来，便去也、如何去得。无限离情，无穷江水，无边山色。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
