<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;康与之</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">洞仙歌令</font></font></font></p>
<ul>
&nbsp;&nbsp;&nbsp;&nbsp;若耶溪路。别岸花无数。欲敛娇红向人语。与绿荷、相倚蹋回首西风，波淼淼、三十六陂烟雨。新妆明照水，汀渚生香，不嫁东风被谁误。
</font><p></p>
&nbsp;&nbsp;&nbsp;&nbsp;遣踟蹰、骚客意，千里绵绵，仙浪远、何处凌波微步。想南浦、潮生画桡归，正月晓风清，断肠凝伫。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;名与牡丹联谱，南珍独比江瑶。闽山入贡冠前朝。露叶风枝袅袅。
</font><p></p>
&nbsp;&nbsp;&nbsp;&nbsp;香玉满苞仙液，绉红圆戚鲛绡。华清宫殿蜀山遥。一骑红尘失笑。
</font><p></p>
</ul><p></p>
<p align="center"><font face="黑体" size="3" color="#000080">舞杨花</font></font></font></p>
<ul>
&nbsp;&nbsp;&nbsp;&nbsp;牡丹半坼初经雨，雕槛翠幕朝阳。娇困倚东风，羞谢了群芳。洗烟凝露向清晓，步瑶台、月底霓裳。轻笑淡拂宫黄。浅拟飞燕新妆。
</font><p></p>
&nbsp;&nbsp;&nbsp;&nbsp;杨柳啼鸦昼永，正秋千庭馆，风絮池塘。三十六宫，簪艳粉浓香。慈宁玉殿庆清赏，占东君、谁比花王。良夜万烛荧煌。影里留住年光。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（上元应制）</font></span></font></font></p>
<ul>
&nbsp;&nbsp;&nbsp;&nbsp;瑞烟浮禁苑。正绛阙春回，新正方半。冰轮桂华满。溢花衢歌市，芙蓉开遍。龙楼两观。见银烛、星球有烂。卷珠帘、尽日笙歌，盛集宝钗金钏。
</font><p></p>
&nbsp;&nbsp;&nbsp;&nbsp;堪羡。绮罗丛里，兰麝香中，正宜游玩。风柔夜暖。花影乱，笑声喧。闹蛾儿满路，成团打块，簇著冠儿斗转。喜皇都、旧日风光，太平再见。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（别恨）</font></span></font></font></p>
<ul>
&nbsp;&nbsp;&nbsp;&nbsp;薄寒罗袖怯。教小玉添香，被翻宫F031。兰缸半明灭。听几声归雁，一帘微月。情波恨叶。索新词、犹自怨别。梦回时、雪暖酥凝，掠鬓宝鸳钗折。
</font><p></p>
&nbsp;&nbsp;&nbsp;&nbsp;凄切。纹窗描绣，旧谱寻棋，变成虚设。同心对结。重来是，甚时节。怅姑苏台上，征帆何许，隐隐遥山万叠。袖红绡、独立无言，偷弹泪血。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（慈宁殿元夕被旨作）</font></span></font></font></p>
<ul>
&nbsp;&nbsp;&nbsp;&nbsp;云海沈沈，峭寒收建章，雪残DE32鹊。华灯照夜，万井禁城行乐。春随鬓影，映参差、柳丝梅萼。丹禁杳，鳌峰对耸，三山上通寥廓。
</font><p></p>
&nbsp;&nbsp;&nbsp;&nbsp;春衫绣罗香薄。步金莲影下，三千绰约。冰轮桂满，皓色冷浸楼阁。霓裳帝乐，奏升平、天风吹落。留凤辇、通宵宴赏，莫放漏声闲却。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（丞相生日）</font></span></font></font></p>
<ul>
&nbsp;&nbsp;&nbsp;&nbsp;腊残春早。正帘幕护寒，楼台清晓。宝运当千，佳辰余五，嵩岳诞生元老。帝遣阜安宗社，人仰雍容廊庙。尽总道，是文章孔孟，勋庸周召。
</font><p></p>
&nbsp;&nbsp;&nbsp;&nbsp;师表。方眷遇，鱼水君臣，须信从来少。玉带金鱼，朱颜绿鬓，占断世间荣耀。篆刻鼎彝将遍，整顿乾坤都了。愿岁岁，见柳梢青浅，梅英红小。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（秋夜闻雁）</font></span></font></font></p>
<ul>
&nbsp;&nbsp;&nbsp;&nbsp;秋寒初劲。看云路雁来，碧天如镜。湘浦烟深，衡阳沙远，风外几行斜阵。回首塞门何处，故国关河重省。汉使老，认上林欲下，徘徊清影。
</font><p></p>
&nbsp;&nbsp;&nbsp;&nbsp;江南烟水暝。声过小楼，烛暗金猊冷。送目鸣琴，裁诗挑锦，此恨此情无尽。梦想洞庭飞下，散入云涛千顷。过尽也，奈杜陵人远，玉关无信。
</font><p></p>
</ul><p></p>
<p align="center"><font face="黑体" size="3" color="#000080">丑奴儿令</font><span><font size="2" color="#FF00FF">（促养直赴雪夜溪堂之约）</font></span></font></font></p>
<ul>
&nbsp;&nbsp;&nbsp;&nbsp;冯夷剪碎澄溪练，飞下同云。著地无痕。柳絮梅花处处春。
</font><p></p>
&nbsp;&nbsp;&nbsp;&nbsp;山阴此夜明如昼，月满前村。莫掩溪门。恐有扁舟乘兴人。
</font><p></p>
</ul><p></p>
<p align="center"><font face="黑体" size="3" color="#000080">丑奴儿令</font><span><font size="2" color="#FF00FF">（自岭表还临安作）</font></span></font></font></p>
<ul>
&nbsp;&nbsp;&nbsp;&nbsp;红楼紫陌青春路，柳色皇州。月淡烟柔。袅袅亭亭不自由。
</font><p></p>
&nbsp;&nbsp;&nbsp;&nbsp;旧时扶上雕鞍处，此地重游。总是新愁。柳自轻盈水自流。
</font><p></p>
</ul><p></p>
<p align="center"><font face="黑体" size="3" color="#000080">诉衷情令</font><span><font size="2" color="#FF00FF">（登郁孤台，与施德初同读坡诗作）</font></span></font></font></p>
<ul>
&nbsp;&nbsp;&nbsp;&nbsp;郁孤台上立多时。烟晚暮云低。山川城郭良是，回首昔人非。
</font><p></p>
&nbsp;&nbsp;&nbsp;&nbsp;今古事，只堪悲。此心知。一尊芳酒，慷慨悲歌，月堕人归。
</font><p></p>
</ul><p></p>
<p align="center"><font face="黑体" size="3" color="#000080">诉衷情令</font><span><font size="2" color="#FF00FF">（长安怀古）</font></span></font></font></p>
<ul>
&nbsp;&nbsp;&nbsp;&nbsp;阿房废址汉荒丘。狐兔又群游。豪华尽成春梦，留下古今愁。
</font><p></p>
&nbsp;&nbsp;&nbsp;&nbsp;君莫上，古原头。泪难收。夕阳西下，塞雁南飞，渭水东流。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮令</font><span><font size="2" color="#FF00FF">（长安怀古）</font></span></font></font></p>
<ul>
&nbsp;&nbsp;&nbsp;&nbsp;秦时宫殿咸阳里。千门万户连云起。复道亘西东。不禁三月风。
</font><p></p>
&nbsp;&nbsp;&nbsp;&nbsp;汉唐乘王气。万岁千秋计。毕竟是荒丘。荆榛满地愁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮令</font><span><font size="2" color="#FF00FF">（金陵怀古）</font></span></font></font></p>
<ul>
&nbsp;&nbsp;&nbsp;&nbsp;龙蟠虎踞金陵郡。古来六代豪华盛。缥凤不来游。台空江自流。
</font><p></p>
&nbsp;&nbsp;&nbsp;&nbsp;下临全楚地。包举中原势。可惜草连天。晴郊狐兔眠。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（幽居）</font></span></font></font></p>
<ul>
&nbsp;&nbsp;&nbsp;&nbsp;一雨一番凉，江南秋兴。门掩苍苔锁寒径。红尘不到，尽日鸟啼人静。绿荷风已过，摇香柄。
</font><p></p>
&nbsp;&nbsp;&nbsp;&nbsp;淡阴未解，园林清润。一片花飞堕红影。残书读尽，袖手高吟清咏。任从车马客，劳方寸。
</font><p></p>
</ul><p></p>
<p align="center"><font face="黑体" size="3" color="#000080">卖花声</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;蹙损远山眉。幽怨谁知。罗衾滴尽泪胭脂。夜过春寒愁未起，门外鸦啼。
</font><p></p>
&nbsp;&nbsp;&nbsp;&nbsp;惆怅阻佳期。人在天涯。东风频动小桃枝。正是销魂时候也，撩乱花飞。
</font><p></p>
</ul><p></p>
<p align="center"><font face="黑体" size="3" color="#000080">卖花声</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;愁捻断钗金。远信沈沈。秦筝调怨不成音。郎马不知何处也，楼外春深。
</font><p></p>
&nbsp;&nbsp;&nbsp;&nbsp;好梦已难寻。夜夜余衾。目穷千里正伤心。记得当初郎去路，绿树阴阴。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;南溪二月雨初晴。四郊明。暖风轻。一雨一风，铺地落红英。枝上流莺啼劝我，春欲去，且留春。
</font><p></p>
&nbsp;&nbsp;&nbsp;&nbsp;登临行乐慰闲情。过长亭。暮潮平。四面青芜，中是越王城。信马行吟归路晚，山簇簇，柳阴阴。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（春晚）</font></span></font></font></p>
<ul>
&nbsp;&nbsp;&nbsp;&nbsp;一宵风雨送春归。绿暗红稀。画楼整日无人到，与谁同捻花枝。门外蔷薇开也，枝头梅子酸时。
</font><p></p>
&nbsp;&nbsp;&nbsp;&nbsp;玉人应是数归期。翠敛愁眉。塞鸿不到双鱼远，叹楼前、流水难西。新恨欲题红叶，东风满院花飞。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;碧苔满地衬残红。绿树阴浓。晓莺啼破眉心事，旧愁新恨重重。翠黛不B62C重扫，佳时每恨难同。
</font><p></p>
&nbsp;&nbsp;&nbsp;&nbsp;花开花谢任东风。此恨无穷。梦魂拟逐杨花去，人休下帘栊。要见只凭清梦，几时真个相逢。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;春又晚。风劲落红如剪。睡起绣床飞絮满。日长门半掩。
</font><p></p>
&nbsp;&nbsp;&nbsp;&nbsp;不管离肠欲断。听尽梁间双燕。试上小楼还不见。楼前芳草远。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（游西湖）</font></span></font></font></p>
<ul>
&nbsp;&nbsp;&nbsp;&nbsp;南高峰。北高峰。一片湖光烟霭中。春来愁杀侬。
</font><p></p>
&nbsp;&nbsp;&nbsp;&nbsp;郎意浓。妾意浓。油壁车轻郎马骢。相逢九里松。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;管弦绣陌，灯火画桥，尘香旧时归路。肠断萧娘，旧日风帘映朱户。莺能舞，花解语。念后约、顿成轻负。缓雕辔、独自归来，凭栏情绪。
</font><p></p>
&nbsp;&nbsp;&nbsp;&nbsp;楚岫在何处。香梦悠悠，花月更谁主。惆怅后期，空有鳞鸿寄纨素。枕前泪，窗外雨。翠幕冷、夜凉虚度。未应信、此度相思，寸肠千缕。
</font><p></p>
</ul><p></p>
<p align="center"><font face="黑体" size="3" color="#000080">玉楼春令</font></font></font></p>
<ul>
&nbsp;&nbsp;&nbsp;&nbsp;青笺后约无凭据。误我碧桃花下语。谁将消息问刘郎，怅望玉溪溪上路。
</font><p></p>
&nbsp;&nbsp;&nbsp;&nbsp;春来无限伤情绪。拟欲题红都寄与。东风吹落一庭花，手把新愁无写处。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
