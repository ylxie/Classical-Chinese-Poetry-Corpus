<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;潘&nbsp;汾</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">倦寻芳</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;兽钚半掩，鸳L无尘，庭院潇洒。树色沉沉，春尽燕娇莺姹。梦草池塘青渐满，海棠轩槛红相亚。听箫声，记秦楼夜约，彩鸾齐跨。
</font><p></p>
&nbsp;&nbsp;&nbsp;&nbsp;渐迤逦、更催银箭，何处贪欢，犹系骄马。旋剪灯花，两点翠眉谁画。香灭羞回空帐里，月高犹在重帘下。恨疏狂，待归来、碎揉花打。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;篆缕销香鼎。翠沉沉、庭阴转午，画堂人静。芳草王孙知何处，惟有杨花糁径。正玉枕、瞢腾初醒。门外残红春已去，镇无聊、酒厌厌病。云髻，未整。
</font><p></p>
&nbsp;&nbsp;&nbsp;&nbsp;江南旧事休重省。但天涯、寻消问息，断鸿难倩。月满西楼凭阑久、依旧归期未定。便只恐、瓶沉金井。嘶骑不来银烛暗，枉教人、立尽梧桐影。谁伴我，对鸾镜。
</font><p></p>
</ul><p></p>
<p align="center"><font face="黑体" size="3" color="#000080">孟家蝉</font><span><font size="2" color="#FF00FF">（蝶）</font></span></font></font></p>
<ul>
&nbsp;&nbsp;&nbsp;&nbsp;向卖花担上，落絮桥边，春思难禁。正暖日温风里，门采遍香心。夜夜稳栖芳草，还处处、先春禽。满园林。梦觉南华，直到如今。
</font><p></p>
&nbsp;&nbsp;&nbsp;&nbsp;情深。记那人小扇、扑得归来，绣在罗襟。芳意赠谁，应费万线千针。谩道滕王画得，枉谢客、多少清吟。影沉沉。舞入梨花，何处相寻。
</font><p></p>
</ul><p></p>
<p align="center"><font face="黑体" size="3" color="#000080">花心动</font></font></font></p>
<ul>
&nbsp;&nbsp;&nbsp;&nbsp;啼鸟惊心，怨年华，羞看杏梢桃萼。映柳小桥，芳草闲庭，处处旧游如昨。断肠人在东风里，遮不尽、几重帘幕。旧巢稳，呢喃燕子，笑人漂泊。应是素肌瘦削。空望断天涯，信音难托。半污泪痕，重整馀香，夜夜翠衾寒薄。倦游只怕春归去，怎忍见、水流花落。梦魂远，诏华又还过却。
</font><p></p>
</ul><p></p>
<p align="center"><font face="黑体" size="3" color="#000080">玉蝴蝶</font></font></font></p>
<ul>
&nbsp;&nbsp;&nbsp;&nbsp;睡起日高莺啭，画帘低卷，花影重重。醉眼羞抬，娇困犹自未惺忪。绣床近、强来描翠，妆镜掩、不肯匀红。锦屏空。对花无语，独怨春风。
</font><p></p>
&nbsp;&nbsp;&nbsp;&nbsp;匆匆。庾郎去后，香销玉减，是事疏慵。纵蛮笺封了，何处问鳞鸿。眼中泪、万行难尽，眉上恨、一点偏浓。杳无踪。夜来惟有，幽梦相逢。
</font><p></p>
</ul><p></p>
<p align="center"><font face="黑体" size="3" color="#000080">丑奴儿慢</font></font></font></p>
<ul>
&nbsp;&nbsp;&nbsp;&nbsp;愁春未醒，还是清和天气。对浓绿阴中庭院，燕语莺啼。数点新荷翠钿，轻泛水平池。一帘风絮，才晴又雨，梅子黄时。
</font><p></p>
&nbsp;&nbsp;&nbsp;&nbsp;忍记那回，玉人娇困，初试单衣。共携手、红窗描绣，画扇题诗。怎有如今，半床明月两天涯。章台何处，应是为我，蹙损双眉。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
