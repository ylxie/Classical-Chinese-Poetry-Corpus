<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;蔡&nbsp;楠</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;病酒厌厌与睡宜。珠帘罗幕卷银泥。风来绿树花含笑，恨入西楼月敛眉。
</font><p></p>
&nbsp;&nbsp;&nbsp;&nbsp;惊瘦尽，怨归迟。休将桐叶更题诗。不知桥下无情水，流到天涯是几时。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（寄仙岩辛承旨）</font></span></font></font></p>
<ul>
&nbsp;&nbsp;&nbsp;&nbsp;碧梧转影，正露冷天高，凉生襟袖。此夕清辉，谁信道、夜色居然如画。玉斧重修，宝奁初启，万里寒光透。将军高会，翠鬟争劝尊酒。
</font><p></p>
&nbsp;&nbsp;&nbsp;&nbsp;遥想地近仙丘，碧山高处，引手攀星斗。醉嘱娥，惟但愿、月与佳人长久。罗覆银鞍，雨抛金甲，赢得诗千首。掀髯一笑，此怀人解知否。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（寓向仲德宿云轩几两月归南艳、道中寄）</font></span></font></font></p>
<ul>
&nbsp;&nbsp;&nbsp;&nbsp;手染橙芗，杯摇烛影，夜阑人意醺酣。故人惜别，却酒更清谈。只合相从老矣，知何事、还着征衫。流年晚，长途匹马，奔走亦何堪。
</font><p></p>
&nbsp;&nbsp;&nbsp;&nbsp;江潭。摇落后，云嘘绝壁，雪舞空岩。念行人归鬓，今已毵毵。往事真成梦里，十年恨、江北江南。休凝伫，霜风卷地，寒日又西衔。
</font><p></p>
</ul><p></p>
<p align="center"><font face="黑体" size="3" color="#000080">摊破诉衷情</font><span><font size="2" color="#FF00FF">（寄友）</font></span></font></font></p>
<ul>
&nbsp;&nbsp;&nbsp;&nbsp;夕阳低户水当楼。风烟惨淡秋。乱云飞尽碧山留。寒沙卧海鸥。浑似画，只供愁。相看空泪流。故人如欲问安不。病来今白头。
</font><p></p>
</ul><p></p>
<p align="center"><font face="黑体" size="3" color="#000080">摊破诉衷情</font><span><font size="2" color="#FF00FF">（和）</font></span></font></font></p>
<ul>
&nbsp;&nbsp;&nbsp;&nbsp;栏干十二绕层楼。珠帘卷素秋。当年尊酒屡迟留。识公惟白鸥。
</font><p></p>
&nbsp;&nbsp;&nbsp;&nbsp;才得趣，又成愁。情钟我辈流。买山同隐肯来不。遥怜笑点头。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（寄贺司户）</font></span></font></font></p>
<ul>
&nbsp;&nbsp;&nbsp;&nbsp;狂滥生涯今几许。敕赐湖天，万顷烟波主。约我小舟同老去。要前一叶风掀舞。
</font><p></p>
&nbsp;&nbsp;&nbsp;&nbsp;邂逅同寻溪上路。淡墨题诗，正在云深处。别后作书频寄语。无忘林下萧萧雨。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
