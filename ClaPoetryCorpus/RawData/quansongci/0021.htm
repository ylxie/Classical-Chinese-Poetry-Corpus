<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top"> <font size="5"><b><font color="#CC33FF"><br>
                  <br>
                  &nbsp;&nbsp;&nbsp;&nbsp;&nbsp;&nbsp;刘 m</font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">宝鼎现</font></p>
<ul>
&nbsp;&nbsp;&nbsp;&nbsp;浓阴堆积，迥野空旷，将回微煦。还是觉、早梅依旧，清艳枝枝攒晓树。弄霁影、尽脂凝香蒂，琼削纤葩竞吐。对几处园林，芳菲消息，都因传去。
<p></p>
&nbsp;&nbsp;&nbsp;&nbsp;取次台树，等闲院落，偏宜独擅芳步。长恁恐、寿阳妆面，姑射冰肤成暗妒。笑杏坞、共桃蹊夸丽，一霎狂风骤雨。又争似、年年此际，先得东皇为主。
<p></p>
&nbsp;&nbsp;&nbsp;&nbsp;好似雪里精神，曾解恼、游人吟顾。想当时折赠，端的凭谁付与。荡醉目、恨同云阻。画角声将暮。想异时成实，和羹止渴，还应得路。
<p></p>
</ul><p></p>
<p align="center"><font face="黑体" size="3" color="#000080">洞仙歌</font></p>
<ul>
&nbsp;&nbsp;&nbsp;&nbsp;凄凉楚弄，行客肠曾断。涛卷秋容暗淮甸。去年时、还是今日孤舟，烟浪里，身与江云共远。
<p></p>
&nbsp;&nbsp;&nbsp;&nbsp;别来丹枕梦，几过沧洲，皓月而今为谁满。薄幸苦无端，误却婵娟，有人在、玉楼天半。最不愤、西风破帆来，甚时节，收拾望中心眼。
<p></p>
</ul><p></p>
<p align="center"><font face="黑体" size="3" color="#000080">金明春</font></p>
<ul>
&nbsp;&nbsp;&nbsp;&nbsp;宝历延洪，昌辰开泰，崧岳储灵特异。贤才并、□时间出，尽一一惊人绝艺。捧乡书，气格飘飘，似阆苑神仙，参差相继。纵子墨文章，相如才调，骤觉雷声平地。
<p></p>
&nbsp;&nbsp;&nbsp;&nbsp;太守宾兴当此际。正瑞霭寒轻，虚堂风细。舞腰旋、飞尘仿佛，歌管递、清声嘹唳。况相将、桂籍荣登，对酒面鳞江，何妨沈醉。但管取明年，宫花重戴，共赏金明春意。
<p></p>
</ul><p></p>
<p align="center"><font face="黑体" size="3" color="#000080">内家娇</font></p>
<ul>
&nbsp;&nbsp;&nbsp;&nbsp;绰约群芳里，阳和意，偏向一枝浓。南国骤惊，动人奇艳，未饶西洛，百本千丛。斩新弄，晓来无比格，半坼断肠红。三月洞天，又还疑是，赋情楚客，窥见墙东。
<p></p>
&nbsp;&nbsp;&nbsp;&nbsp;朱栏干、遍倚生愁，怕无计、奈雨禁风。别有瑞烟幕幕，时与遮笼。便纵使当日，文忠品第，赵昌模写，难更形容。应念故园桃李，羞怨春工。
<p></p>
</ul><p></p>
<p align="center"><font face="黑体" size="3" color="#000080">安平乐慢</font></p>
<ul>
&nbsp;&nbsp;&nbsp;&nbsp;细想劳生，等闲聚散，冉冉轻似秋烟。莲心暗苦，月意难圆。神京去路三千。当日风流，有妖饶枕上，软媚尊前。何计访蓬仙。断肠中、一叶晴川。
<p></p>
&nbsp;&nbsp;&nbsp;&nbsp;至而今、追思往事，奈向梦也难到奴边。自恨不如兰灯，通宵尚照伊眠。恰道无缘。被人劝休莫瞒天。多应是、前生负你，今世使我偿填。
<p></p>
</ul><p></p>
<p align="center"><font face="黑体" size="3" color="#000080">佳人醉</font><span><font size="2" color="#FF00FF">（元宵上太守）</font></span></p>
<ul>
&nbsp;&nbsp;&nbsp;&nbsp;月到楼台第几。十里金虫成缀。袅琅\、争I绛球起。试新妆、嬉春粉黛，盈盈暗香，结谁家李。
<p></p>
&nbsp;&nbsp;&nbsp;&nbsp;拥缇骑。箫鼓沸三市。别指春风画隼，归度鳌山影里。闲红翠。挥觞不待、游人分袂。悄朱帘十二。
<p></p>
</ul><p></p>
<p align="center"><font face="黑体" size="3" color="#000080">惜双双令</font></p>
<ul>
&nbsp;&nbsp;&nbsp;&nbsp;风外橘花香暗度。飞絮绾、残春归去。酝造黄梅雨。冷烟晓占横塘路。
<p></p>
&nbsp;&nbsp;&nbsp;&nbsp;翠屏人在天低处。惊梦断、行云无据。此恨凭谁诉。恁情却倩危弦语。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
