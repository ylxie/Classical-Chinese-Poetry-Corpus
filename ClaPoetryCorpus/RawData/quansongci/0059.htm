<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;纲</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次韵张仲远，是日醉甚，逃席）</font></span></font></font></p>
<ul>
&nbsp;&nbsp;&nbsp;&nbsp;论思厌久，动莼鲈清兴，轻辞丹极。佩玉腰金归故里，光照湖山秋色。八座仪刑，九重尊宠，才大今词伯。汉家豪俊，一时谁是BE34敌。
</font><p></p>
&nbsp;&nbsp;&nbsp;&nbsp;三径旧日家声，华堂深稳处，频开瑶席。春在壶中真自有，一境珠宫仙掖。谭尘挥风，罚筹如DC40，数困尊前客。故应元放，举杯狂醉轻掷。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次韵李公显木樨）</font></span></font></font></p>
<ul>
&nbsp;&nbsp;&nbsp;&nbsp;多情宋玉，值西风摇落，悲秋时节。赖有幽芳深解意，的枝头争发。欲语含羞，敛容微笑，心事如何说。暗香时度，卷帘留伴霜月。
</font><p></p>
&nbsp;&nbsp;&nbsp;&nbsp;谁为赋写仙姿，挥毫落纸，有尊前词客。独倚阑干须信道，消得孤吟愁绝。补阙骚经，拾遗香传，顿许居前列。品题多谢，一枝当为君折。
</font><p></p>
</ul><p></p>
<p align="center"><font face="黑体" size="3" color="#000080">青门饮</font><span><font size="2" color="#FF00FF">（京师送王敏求归乡）</font></span></font></font></p>
<ul>
&nbsp;&nbsp;&nbsp;&nbsp;疏柳飘零，暮鸦寒集，都门送客，斜阳影里。野色沈沈，翠微隐隐，遥指故乡云外。聚久交情厚，对西风、争忍分袂。饮散宾朋，画船去也，平芜千里。
</font><p></p>
&nbsp;&nbsp;&nbsp;&nbsp;因记。小轩无寐。观夜月凭阑，共论深契。绛帐清闲，杏坛优暇，当念宴游同醉。南北烟波远，愿无忘、音书频寄。未知名宦拘人，异日相逢何地。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（甲辰生日）</font></span></font></font></p>
<ul>
&nbsp;&nbsp;&nbsp;&nbsp;小窗开宴，草草杯盘具。欢喜走儿童，庆生朝、一年一度。风光好处，恰是小春时，香泛泛，酒醺醺，一曲歌金缕。
</font><p></p>
&nbsp;&nbsp;&nbsp;&nbsp;吾今已醉，解作醒时语。千里念重亲，望家山、云天尽处。深深发愿，只愿早休官，居颜巷，戏莱衣，岁岁长欢聚。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（次韵陈少阳重九）</font></span></font></font></p>
<ul>
&nbsp;&nbsp;&nbsp;&nbsp;绿蚁浮觞香泛泛，黄花共荐芳辰。清霜天宇净无尘。登高宜有赋，拈笔戏成文。
</font><p></p>
&nbsp;&nbsp;&nbsp;&nbsp;可奈园林摇落尽，悲秋意与谁论。眼中相识几番新。龙山高会处，落帽定何人。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（坚生日）</font></span></font></font></p>
<ul>
&nbsp;&nbsp;&nbsp;&nbsp;追想京都全盛日，蓬弧初记生时。朝来朱绂照庭闱。谁知衰谢老，还有宁馨儿。
</font><p></p>
&nbsp;&nbsp;&nbsp;&nbsp;休记蓝田生美玉，举杯听取歌词。年方强仕未应迟。高风轻借便，一鹗看横飞。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（生日）</font></span></font></font></p>
<ul>
&nbsp;&nbsp;&nbsp;&nbsp;十月风光，小春时候，宴堂初启朱筵。博山云润，风细袅晴烟。坐有文章公子，争吟唱、诗满花笺。帘帷里，时闻笑语，今日间生贤。
</font><p></p>
&nbsp;&nbsp;&nbsp;&nbsp;郎潜。虽未贵，虚名自有，清议推先。更那堪、高堂重庆兼全。占取人间乐事，何必羡、玉带貂蝉。飞觞处，深深更祝，龟鹤永齐年。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（荣国生日）</font></span></font></font></p>
<ul>
&nbsp;&nbsp;&nbsp;&nbsp;风轧云低，寒催腊近，画堂和气先春。玳筵初启，佳会庆生辰。漏转高张宝炬，重帘邃、深炷炉薰。欢声里，清歌闲发，一曲绕梁尘。
</font><p></p>
&nbsp;&nbsp;&nbsp;&nbsp;慈闱，春不老，山河象服，恩被丝纶。占人间荣贵，兰玉诜诜。便好金尊尽醉，殷勤劝、须满十分。深深愿，斑衣拜舞，千岁奉灵椿。
</font><p></p>
</ul><p></p>
<p align="center"><font face="黑体" size="3" color="#000080">万年欢</font><span><font size="2" color="#FF00FF">（荣国生日）</font></span></font></font></p>
<ul>
&nbsp;&nbsp;&nbsp;&nbsp;岁晚寒凝，正q舒四叶，梅吐孤芳。庆诞佳辰，开筵盛集萱堂。合坐春回锦绣，卷帘处、花簇笙簧。除乐禁、初许闻韶，应时欢宴何妨。
</font><p></p>
&nbsp;&nbsp;&nbsp;&nbsp;人言富贵最好，算有谁能兼，福寿康强。自是仙姿，天教占取恩光。百和重添宝炬，十分劝、频举瑶觞。仍教画、家庆新图，要看兰桂成行。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（荣国生日四首・四之一）</font></span></font></font></p>
<ul>
&nbsp;&nbsp;&nbsp;&nbsp;罗绮争春拥画堂。翠帷深处按笙簧。宝奁频炷郁沈香。
</font><p></p>
&nbsp;&nbsp;&nbsp;&nbsp;海上蟠桃元未老，月中仙桂看余芳。何须龟鹤颂年长。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（四之二）</font></span></font></font></p>
<ul>
&nbsp;&nbsp;&nbsp;&nbsp;腊日银EB32翠管新。潘舆迎腊庆生辰。卷帘花簇锦堂春。
</font><p></p>
&nbsp;&nbsp;&nbsp;&nbsp;百和宝薰笼瑞雾，一声珠唱驻行云。流霞深劝莫辞频。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（四之三）</font></span></font></font></p>
<ul>
&nbsp;&nbsp;&nbsp;&nbsp;象服华年两鬓青。喜逢生日是嘉平。何妨开宴雪初晴。
</font><p></p>
&nbsp;&nbsp;&nbsp;&nbsp;酒劝十分金凿落，舞催三叠玉娉婷。满堂欢笑祝椿龄。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（安人生日・四之四）</font></span></font></font></p>
<ul>
&nbsp;&nbsp;&nbsp;&nbsp;过隙光阴还自催。生朝又送一年来。宴堂深处强追陪。
</font><p></p>
&nbsp;&nbsp;&nbsp;&nbsp;眼眩岂堪花里笑，眉攒聊向酒边开。与君同醉莫辞杯。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（荣国生日二首・二之一）</font></span></font></font></p>
<ul>
&nbsp;&nbsp;&nbsp;&nbsp;飞雪初晴，晓来佳气生庭户。宝薰笼雾。帘幕香风度。
</font><p></p>
&nbsp;&nbsp;&nbsp;&nbsp;鹤发龟龄，堂上潘舆驻。花深处。缓歌金缕。莫惜杯频举。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;罗幕重重，画堂迎腊和风转。玳筵高展。知是群仙宴。
</font><p></p>
&nbsp;&nbsp;&nbsp;&nbsp;银鸭香浮，红袖翻歌扇。金杯劝。深深祝愿。争把蟠桃献。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（和吕丞送进士赴省）</font></span></font></font></p>
<ul>
&nbsp;&nbsp;&nbsp;&nbsp;宝津楼下柳阴重。画桥东。戏鱼龙。闻喜当时，开宴盛仪容。遥想新年寻故事，扶醉帽，夕阳中。
</font><p></p>
&nbsp;&nbsp;&nbsp;&nbsp;可怜衰鬓飒霜丛。借酡红。遣愁浓。梦入长安，惊起送飞鸿。直下青冥休避路，九万里，看抟风。
</font><p></p>
</ul><p></p>
<p align="center"><font face="黑体" size="3" color="#000080">绿头鸭</font><span><font size="2" color="#FF00FF">（次韵王伯寿）</font></span></font></font></p>
<ul>
&nbsp;&nbsp;&nbsp;&nbsp;敛晴烟。桂花如水轻寒。宴中秋、朋簪来会，满筵绿鬓朱颜。罄尊、兴吞海量，妙歌吹、声彻云端。独念衰残，强陪欢笑，恍然感旧觉悲酸。功名志，黄粱晓梦，老去奈何天。休追悔，天应教人，赢取身闲。
</font><p></p>
&nbsp;&nbsp;&nbsp;&nbsp;想娥、情都如旧，也须知我贪欢。奈潘鬓、霜蓬渐满，况沈腰、革带频宽。月有重圆，人谁长健，一回相见一回难。王夫子，看君风度，何不早弹冠。莫学我，年年对月，扶病江干。
</font><p></p>
</ul><p></p>
<p align="center"><font face="黑体" size="3" color="#000080">绿头鸭</font><span><font size="2" color="#FF00FF">（次韵陈季明）</font></span></font></font></p>
<ul>
&nbsp;&nbsp;&nbsp;&nbsp;爱家山。坐来心与云闲。念平生、功名有志，暮年多病知难。眷簪缨、未容引去，奈猿鹤、久已催还。松菊关情，莼鲈引兴，昔人高韵照尘寰。细追想，山林钟鼎，从古罕兼全。归来好，皇恩赐可，拂袖欣然。
</font><p></p>
&nbsp;&nbsp;&nbsp;&nbsp;望西清、犹叨法从，梦魂宁隔台躔。莳七松、便为小隐，开三径、且乐余年。宾友相过，鸡豚为具，从容聊作饮中仙。君试听，阳春佳阕，今日恰新传。休辞酒，从教醉舞，踏碎花毡。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（休官）</font></span></font></font></p>
<ul>
&nbsp;&nbsp;&nbsp;&nbsp;解组盛明时，角巾东路。家在深村更深处。扫开三径，坐看一川烟雨。故山休笑我，来何暮。
</font><p></p>
&nbsp;&nbsp;&nbsp;&nbsp;苦贪富贵，多忧多虑。百岁光阴能几许。醉乡日月，莫问人间寒暑。兴来随短棹，过南浦。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（安人生日・三之一）</font></span></font></font></p>
<ul>
&nbsp;&nbsp;&nbsp;&nbsp;年时生日宴高堂。欢笑拥炉香。今日山前停棹，也须随分飞觞。
</font><p></p>
&nbsp;&nbsp;&nbsp;&nbsp;东阳太守，携家远去，方溯桐江。把酒祝君长健，相随归老吾乡。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;日也\\
</font><p></p>
&nbsp;&nbsp;&nbsp;&nbsp;前年初对大明宫。寒律转春风。几度乡关归梦，催成两鬓霜蓬。
</font><p></p>
&nbsp;&nbsp;&nbsp;&nbsp;山州岁晚，还逢令节，空记前踪。莫遣酒兵相向，愁城生怕频攻。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（腊日・三之三）</font></span></font></font></p>
<ul>
&nbsp;&nbsp;&nbsp;&nbsp;休惊初腊冻全消。旬日是春朝。梅吐芳心半笑，柳含青眼相撩。
</font><p></p>
&nbsp;&nbsp;&nbsp;&nbsp;风光如许，那知太守，老去无聊。乘兴方思把笺，归心已逐轻桡。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（安人生日・五之一）</font></span></font></font></p>
<ul>
&nbsp;&nbsp;&nbsp;&nbsp;五日小春休屈指。花发西轩，早已传春意。应为高堂催燕喜。一枝得得来呈瑞。
</font><p></p>
&nbsp;&nbsp;&nbsp;&nbsp;绮席初开云幕邃。兰蕙腾芳，人生蓬壶里。寿酒满斟那惜醉。锦囊行拜恩封贵。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（五之二）</font></span></font></font></p>
<ul>
&nbsp;&nbsp;&nbsp;&nbsp;雨洗轩庭迎晚照。黄菊才芳，未觉秋光老。怪底烘堂添语笑。娥此夜来蓬岛。
</font><p></p>
&nbsp;&nbsp;&nbsp;&nbsp;献寿新词谁解道。满眼儿孙，著语皆争巧。潋滟金杯休惜酹。追欢不怕霜天晓。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（婺州席上・五之三）</font></span></font></font></p>
<ul>
&nbsp;&nbsp;&nbsp;&nbsp;风动飞E648迎晓霁。银海光浮，宴启群仙会。骑省流芳谁可继。尊前看取连枝贵。
</font><p></p>
&nbsp;&nbsp;&nbsp;&nbsp;华发衰翁羞晚岁。未报皇恩，尚忝专城寄。酒入愁肠应易醉。已拚一醉酬君意。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（癸未生日・五之四）</font></span></font></font></p>
<ul>
&nbsp;&nbsp;&nbsp;&nbsp;老去光阴惊掣电。生长元丰，试数今谁健。多谢天公怜岁晚。清时乞得身闲散。
</font><p></p>
&nbsp;&nbsp;&nbsp;&nbsp;忆昔生朝叨睿眷。台馈颁恩，内酒当筵劝。今日衰残欢意鲜。举杯目断尧天远。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（丁宅二侍儿・五之五）</font></span></font></font></p>
<ul>
&nbsp;&nbsp;&nbsp;&nbsp;缓带垂红双侍女。彩凤衔来，秀色生庭户。转蕙光风香暗度。回眸绰约神仙侣。
</font><p></p>
&nbsp;&nbsp;&nbsp;&nbsp;寡和清歌声激楚。夜饮厌厌，劝我杯频举。只恐酒阑催暮雨。凭谁约断阳台路。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（梅柳）</font></span></font></font></p>
<ul>
&nbsp;&nbsp;&nbsp;&nbsp;梅柳约东风，迎腊暗传消息。粉面翠眉偷笑，似欣逢佳客。
</font><p></p>
&nbsp;&nbsp;&nbsp;&nbsp;晚来歌管破余寒，沈烟袅轻碧。老去不禁卮酒，奈尊前春色。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（上元）</font></span></font></font></p>
<ul>
&nbsp;&nbsp;&nbsp;&nbsp;重帘卷尽楼台日。华灯万点欢声入。老病莫凭阑。一城星斗寒。
</font><p></p>
&nbsp;&nbsp;&nbsp;&nbsp;艳妆翻舞雪。目眩红生缬。不是故无情。羞君双鬓青。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;南山只与溪桥隔。年来厌著寻山屐。卧对曲屏风。淡烟疏雨中。
</font><p></p>
&nbsp;&nbsp;&nbsp;&nbsp;功成投老去。拚作林塘主。万事不关心。酒杯红浪生。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（上元）</font></span></font></font></p>
<ul>
&nbsp;&nbsp;&nbsp;&nbsp;红莲照晚。花底明人眼。无限游人谁惜倦。只有衰翁心懒。
</font><p></p>
&nbsp;&nbsp;&nbsp;&nbsp;笙歌缓引更筹。更阑客散添愁。香雾半窗幽梦，烟波千里归舟。
</font><p></p>
</ul><p></p>
<p align="center"><font face="黑体" size="3" color="#000080">人月圆</font><span><font size="2" color="#FF00FF">（壬午生日，时初遇会庆节，至翌日小集）</font></span></font></font></p>
<ul>
&nbsp;&nbsp;&nbsp;&nbsp;封人祝望尧云了，归路蔼欢声。何妨明日，开筵笑语，聊庆初生。
</font><p></p>
&nbsp;&nbsp;&nbsp;&nbsp;官闲岁晚身犹健，兰玉更盈庭。持杯为寿，从教夜醉，谁怕参横。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（壬午生日）</font></span></font></font></p>
<ul>
&nbsp;&nbsp;&nbsp;&nbsp;易老方惊岁晚，难禁又报生朝。从他华发转萧萧。且共尊前一笑。
</font><p></p>
&nbsp;&nbsp;&nbsp;&nbsp;为具随宜DD70C23F，烘堂不用笙箫。只烦欢伯散无聊。醉里追回年少
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（次韵丁希闵）</font></span></font></font></p>
<ul>
&nbsp;&nbsp;&nbsp;&nbsp;年少春心花里转。只恐飞花片片。沈醉归深院。妓衣何用令高卷。
</font><p></p>
&nbsp;&nbsp;&nbsp;&nbsp;要看梁州初入遍。放出楼中舞燕。有眼何曾见。看来未足重开宴。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（安人生日）</font></span></font></font></p>
<ul>
&nbsp;&nbsp;&nbsp;&nbsp;思堂醇酎。满酌金杯争献寿。记取年时。头白成双唱旧词。
</font><p></p>
&nbsp;&nbsp;&nbsp;&nbsp;莫言秋晚。五日小春黄菊绽。折一枝来。纶诰金花要并开。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
