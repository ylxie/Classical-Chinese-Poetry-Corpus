<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李&nbsp;甲</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">望云涯引</font></font></font></p>
<ul>
&nbsp;&nbsp;&nbsp;&nbsp;秋容江上，岸花老，苹洲白。露湿蒹葭，浦屿渐增寒色。闲渔唱晚，鹜雁惊飞处，映远碛。数点轻帆，送天际归客。
</font><p></p>
&nbsp;&nbsp;&nbsp;&nbsp;凤台人散，漫回首。沈消息。素鲤无凭，楼上暮云凝碧。时向西风下，认远笛。宋玉悲怀，未信金樽消得。
</font><p></p>
</ul><p></p>
<p align="center"><font face="黑体" size="3" color="#000080">吊严陵</font></font></font></p>
<ul>
&nbsp;&nbsp;&nbsp;&nbsp;蕙兰香泛，孤屿潮平，惊鸥散雪。迤逦点破，澄江秋色。瞑霭向敛，疏雨乍收，染出蓝峰千尺。渔舍孤烟锁寒碛。画o翠帆旋解，轻舣晴霞岸侧。正念往悲酸，忆乡惨切。何处引羌笛。
</font><p></p>
&nbsp;&nbsp;&nbsp;&nbsp;追惜。当时富春佳地，严光钓址空遗迹。华星沈后，扁舟泛去，萧洒闲名图籍。离觞吊终寓目，意断魂消泪滴。渐洞天晚，回首暮云千古碧。
</font><p></p>
</ul><p></p>
<p align="center"><font face="黑体" size="3" color="#000080">梦玉人引</font></font></font></p>
<ul>
&nbsp;&nbsp;&nbsp;&nbsp;渐东风暖，陇梅残，霁云碧。嫩草柔条，又回江城春色。乍促银签，便篆香纹蜡有余迹。愁梦相兼，尽日高无力。
</font><p></p>
&nbsp;&nbsp;&nbsp;&nbsp;这些离恨，依然是、酒醒又如织。料伊怀情，也应向人端的。何故近日，全然无消息。问伊看，伊教人到此，如何休得。
</font><p></p>
</ul><p></p>
<p align="center"><font face="黑体" size="3" color="#000080">过秦楼</font></font></font></p>
<ul>
&nbsp;&nbsp;&nbsp;&nbsp;卖酒炉边，寻芳原上，乱花飞絮悠悠。已蝶稀莺散，便拟把长绳、系日无由。谩道草忘忧。也徒将、酒解闲愁。正江南春尽，行人千里，苹满汀洲。
</font><p></p>
&nbsp;&nbsp;&nbsp;&nbsp;有翠红径里，盈盈似簇，芳茵禊饮，时笑时讴。当暖风迟景，任相将永日，烂熳狂游。谁信盛狂中，有离情、忽到心头。向尊前拟问，双燕来时，曾过秦楼。
</font><p></p>
</ul><p></p>
<p align="center"><font face="黑体" size="3" color="#000080">帝台春</font></font></font></p>
<ul>
&nbsp;&nbsp;&nbsp;&nbsp;芳草碧色，萋萋遍南陌。暖絮乱红，也知人、春愁无力。忆得盈盈拾翠侣，共携赏、凤城寒食。到今来，海角逢春，天涯为客。
</font><p></p>
&nbsp;&nbsp;&nbsp;&nbsp;愁旋释。还似织。泪暗拭。又偷滴。谩伫立、遍倚危阑，尽黄昏，也只是、暮云凝碧。拚则而今已拚了，忘则怎生便忘得。又还问鳞鸿，试重寻消息。
</font><p></p>
</ul><p></p>
<p align="center"><font face="黑体" size="3" color="#000080">击梧桐</font></font></font></p>
<ul>
&nbsp;&nbsp;&nbsp;&nbsp;杳杳春江阔。收细雨、风蹙波声无歇。雁去汀洲暖，岸芜静，翠染遥山一抹。群鸥聚散，征航来去，隔水相望楚越。对此，凝情久，念往岁上国，嬉游时节。
</font><p></p>
&nbsp;&nbsp;&nbsp;&nbsp;斗草园林，卖花巷陌，触处风光奇绝。正恁浓欢里，悄不意、顿有天涯离别。看那梅生翠实，柳飘狂絮，没个人共折。把而今、愁烦滋味，教向谁说。
</font><p></p>
</ul><p></p>
<p align="center"><font face="黑体" size="3" color="#000080">幔卷帘</font></font></font></p>
<ul>
&nbsp;&nbsp;&nbsp;&nbsp;绝羽沈鳞，埋花葬玉，杳杳悲前事。对一盏寒灯，数点流萤，悄悄画屏，巫山十二。脸星眸，蕙情兰性，一旦成流水。便纵有、甘泉妙手、洪都方士何济。
</font><p></p>
&nbsp;&nbsp;&nbsp;&nbsp;香闺宝砌。临妆处，迤逦苔痕翠。更不忍看伊，绣残鸳侣，而今尚有，啼红粉渍。好梦不来，断云飞去，黯黯情无际。谩饮尽香醪，奈向愁肠消遣无计。
</font><p></p>
</ul><p></p>
<p align="center"><font face="黑体" size="3" color="#000080">望春回</font></font></font></p>
<ul>
&nbsp;&nbsp;&nbsp;&nbsp;霁霞散晓，射水村渐明，渔火方绝。滩露夜潮痕，注冻濑凄咽。征鸿来时应负书，见疏柳、更忆伊同折。异乡憔悴，那堪更逢，岁穷时节。
</font><p></p>
&nbsp;&nbsp;&nbsp;&nbsp;东风暗回暖律。算拆遍江梅，消尽岩雪。唯有这愁肠，也依旧千结。私言窃语些誓约，便眠思梦想无休歇。这些离恨，除非对著、说似明月。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
