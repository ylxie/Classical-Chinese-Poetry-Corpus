<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李&nbsp;壁</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（人日过灵泉寺次韵少壮）</font></span></font></font></p>
<ul>
&nbsp;&nbsp;&nbsp;&nbsp;祗记梅花破腊前。恼人春色又薰然。山头井似陆公泉。
</font><p></p>
&nbsp;&nbsp;&nbsp;&nbsp;上客长谣追楚些，娇娃短舞看胡旋。崇桃积李自年年。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（人日蟆颐席间和韵）</font></span></font></font></p>
<ul>
&nbsp;&nbsp;&nbsp;&nbsp;东风歌吹发重E63F。飞旆入山新。小雨不妨酥润，江头一并霜晴。
</font><p></p>
&nbsp;&nbsp;&nbsp;&nbsp;年年心似，输他钗燕，蟠带迎春。怎得樽前避酒，史君精鉴如神。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（数椽甫葺，知府载酒宠临，辄次日近环湖所赋韵为一杯寿）</font></span></font></font></p>
<ul>
&nbsp;&nbsp;&nbsp;&nbsp;燕雀风轻二月天。一枝何处是家园（按：此句是字上下缺一字）。有花不惜是谁怜。生嫌怕，不为老人妍。
</font><p></p>
&nbsp;&nbsp;&nbsp;&nbsp;眉黛拥连娟。高情时载酒、雁湖边。略无雕饰自天然。新诗好，品第入朱弦。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;次韵上呈，并以寄洋州也\\
</font><p></p>
&nbsp;&nbsp;&nbsp;&nbsp;帘卷东风，□林外、鸟啼姑恶。政迤逦、花梢红绽，柳梢黄着。散策丘园容懒□，折冲樽俎须雄略。但有书盈屋酒盈缸，还堪乐。
</font><p></p>
&nbsp;&nbsp;&nbsp;&nbsp;嗟每被，浮云缚。黄粱梦，新来觉。悄祗愁湖海，故交辽邈。一纸素书来问我，数峰苍玉何如昨。更几时、夜雨落檐花，同春酌。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;使君\\
</font><p></p>
&nbsp;&nbsp;&nbsp;&nbsp;紫绶新符竹，叶W老弟兄。西风吹棹过湖亭。杨柳夫渠相伴、也多情。
</font><p></p>
&nbsp;&nbsp;&nbsp;&nbsp;况是瀛州侣，来同酒盏倾。白沤浑不避双旌。一种风流人似、玉壶清。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（饯交代劝酒）</font></span></font></font></p>
<ul>
&nbsp;&nbsp;&nbsp;&nbsp;莫惜一樽留，共醉锦屏山色。多少飞花悠r，送征轮南陌。曲湖归去未多时，还捧诏黄湿。生怕别来凄断，看满园行迹。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;露荷香泛小池台。水云堆。好风催。宝扇胡床，无事且徘徊。帘外海榴裙一色，判共、两三杯。
</font><p></p>
&nbsp;&nbsp;&nbsp;&nbsp;此怀能得几番开。玉山颓。不须推。回首慈恩，前梦老堪咳。好是上林多少树，应早晚、待公来。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（劝袁制机酒）</font></span></font></font></p>
<ul>
&nbsp;&nbsp;&nbsp;&nbsp;苏台一别费三年。锦书凭雁传。风姿重见阆江边。玉壶秋井泉。
</font><p></p>
&nbsp;&nbsp;&nbsp;&nbsp;翻短舞，趁么弦。篆香同夕烟。多情莫惜为留连。落花中酒天。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（燕史君席间和韵）</font></span></font></font></p>
<ul>
&nbsp;&nbsp;&nbsp;&nbsp;岸柳阴阴跃锦鳞。并湖莲子恰尝新。谁教故岁应官去，会老堂中少个人。
</font><p></p>
&nbsp;&nbsp;&nbsp;&nbsp;归未久，意弥亲。吹香不断酒倾银。行藏判已天公付，且斗而今见在身。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（和提刑昂席新赋）</font></span></font></font></p>
<ul>
&nbsp;&nbsp;&nbsp;&nbsp;又送鹏程轩翥，几看驹隙推移。多端时事只天知。不饮沉忧如醉。
</font><p></p>
&nbsp;&nbsp;&nbsp;&nbsp;白首已甘蓬艾，苍生正倚丞疑。楚台风转一帆吹。朝列问君来未。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
