<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵闻礼</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">玉漏迟</font></font></font></p>
<ul>
&nbsp;&nbsp;&nbsp;&nbsp;絮花寒食路。睛丝I日，绿阴吹雾。客帽欺风，愁满画船烟浦。彩柱秋千散後，恨尘锁、燕帘莺户。从间阻。梦云无准，鬓霜如许。
</font><p></p>
&nbsp;&nbsp;&nbsp;&nbsp;夜永绣阁藏娇，记掩扇传歌。剪灯留语。月约星期，细把花须频数。弹指一襟幽恨，谩空倩、啼鹃声诉。深院宇。黄昏杏花微雨。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font></font></font></p>
<ul>
&nbsp;&nbsp;&nbsp;&nbsp;花匣么弦，象奁双陆，旧日留欢情意。梦别银屏，恨裁兰烛，香篝夜闲鸳被。料燕子重来地，桐阴琐窗绮。
</font><p></p>
&nbsp;&nbsp;&nbsp;&nbsp;倦梳洗。晕芳钿、自羞鸳镜，罗袖冷，烟柳画阑半倚。浅雨压荼コ，指东风、芳事余几。院落黄昏，怕春莺、惊笑憔悴。倩柔红约定，唤取玉箫同醉。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;客边情味恶。花漏远、春静风鸣凤铎。空梁燕泥落。映柔红微I，海棠帘箔。愁钟恨角。怕催人、黄昏索寞。拥吟袍、凭暖阑干，醉怯冷香罗薄。
</font><p></p>
&nbsp;&nbsp;&nbsp;&nbsp;阿鹊。幽芳月淡，紫曲云昏，有人说著。名缰易缚。归鞭杳，误期约。记金泥卜昼，银屏娱夜，弹指匆匆恨错。为情多、搀尽芳春，带围瘦觉。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;冻痕消梦草。又招得春发，旧家池沼。园扉掩寒悄。倩谁将花信，偏传深窈。追游趁早。便裁却、春衫短帽。任残梅、飞满溪桥，和月醉眠清晓。
</font><p></p>
&nbsp;&nbsp;&nbsp;&nbsp;年少。青丝纤手，彩胜娇鬟，赋情谁表。南楼信杳。江云重，雁归少。记冲香嘶为，流红回岸，几度绿杨残照。想暗黄、依旧东风，灞陵古道。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;人去绿屏闲，逗晓柳丝风急。帘外杏花微雨，I春红愁湿。
</font><p></p>
&nbsp;&nbsp;&nbsp;&nbsp;单衣催赐L尘罗，中酒病无力。应是绣床慵困，倚秋千斜立。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;小枕梦催闲，飞雨时鸣高屋。挂起西窗人静，听春禽声续。
</font><p></p>
&nbsp;&nbsp;&nbsp;&nbsp;鸭塘溪绿涨轻痕，烟柳媚新绿。谁伴瘦筇尊酒，弄岩泉飞瀑。
</font><p></p>
</ul><p></p>
<p align="center"><font face="黑体" size="3" color="#000080">鱼游春水</font></font></font></p>
<ul>
&nbsp;&nbsp;&nbsp;&nbsp;青楼临远水。楼上东风飞燕子。玉钩珠箔，密密锁红藏翠。剪胜裁幡春日戏。簇柳簪梅元夜醉。闲忆旧欢，暗弹新泪。
</font><p></p>
&nbsp;&nbsp;&nbsp;&nbsp;罗帕啼痕未洗。愁见同心双凤翅。长安十日轻寒，春衫未试。过尽征鸿知几许，不寄萧娘书一纸。愁肠断也，那人知未。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;莺啼晴昼，南国春如绣。飞絮眼，凭阑袖。日长花片落，睡起眉山斗。无个事，沈烟一缕腾金兽。
</font><p></p>
&nbsp;&nbsp;&nbsp;&nbsp;千里空回首。两地厌厌瘦。春去也，归来否。五更楼外月，双燕门前柳。人不见，秋千院落清明后。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;L尘风雨乱春晴。花重寒轻。珠帘卷上还重下，怕东风、吹散歌声。棋倦杯频昼永，粉香花艳清明。
</font><p></p>
&nbsp;&nbsp;&nbsp;&nbsp;十分无处著闲情。来觅娉婷。蔷薇误I寻春袖，倩柔荑、为补香痕。苦恨啼鹃惊梦，何时翦烛重盟。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（水仙花）</font></span></font></font></p>
<ul>
&nbsp;&nbsp;&nbsp;&nbsp;几年埋玉蓝田，绿云翠水烘春暖。衣薰麝馥，袜罗尘沁，凌波步浅。钿碧搔头，腻黄冰脑，参差难翦。乍声沈素瑟，天风佩冷，蹁跹舞、霓裳遍。
</font><p></p>
&nbsp;&nbsp;&nbsp;&nbsp;湘浦盈盈月满。抱相思、夜寒肠断。含香有恨，招魂无路，瑶琴写怨。幽韵凄凉，暮江空渺，数峰清远。粲迎风一笑，持花酹酒，结南枝伴。
</font><p></p>
</ul><p></p>
<p align="center"><font face="黑体" size="3" color="#000080">隔浦莲近</font></font></font></p>
<ul>
&nbsp;&nbsp;&nbsp;&nbsp;愁红飞眩醉眼。日淡芭蕉卷。帐掩屏香润，杨花扑、春云暖。啼鸟惊梦远。芳心乱。照影收奁晚。
</font><p></p>
&nbsp;&nbsp;&nbsp;&nbsp;画眉懒。微醒带困，离情中酒相半。裙腰粉瘦，怕按六么歌板。帘卷层楼探旧燕。肠断。花枝和闷重捻。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;池馆收新雨。耿幽丛、流光几点，半侵疏户。入夜凉风吹不灭，冷焰微茫暗度。碎影落、仙盘秋露。漏断长门空照泪，袖纱寒、映竹无心顾。孤枕掩，残灯炷。
</font><p></p>
&nbsp;&nbsp;&nbsp;&nbsp;练囊不照诗人苦。夜沈沈、拍手相亲，I儿痴女。栏外扑来罗扇小，谁在风廊笑语。竞戏踏、金钗双股。故苑荒凉悲旧赏，怅寒芜、衰草隋宫路。同磷火。偏秋圃。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;人病酒。生怕日高催绣。昨夜新翻花样瘦。旋描双蝶凑。
</font><p></p>
&nbsp;&nbsp;&nbsp;&nbsp;慵凭绣床呵手。却说新愁还又。门外东风吹绽柳。海棠花厮勾。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;照眼菱花，剪情菰叶。梦云吹散无踪迹。听郎言语识郎心，当时一点谁消得。
</font><p></p>
&nbsp;&nbsp;&nbsp;&nbsp;柳暗花明，萤飞月黑。临窗滴泪研残墨。合欢带上旧题诗，如今化作相思碧。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
