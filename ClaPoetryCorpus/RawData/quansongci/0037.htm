<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top"> <font size="5"><b><font color="#CC33FF"><br>
                  <br>
                  &nbsp;&nbsp;&nbsp;&nbsp;&nbsp;&nbsp;谢{艹过}&nbsp;</font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">鹊桥仙</font></p>
<ul>
&nbsp;&nbsp;&nbsp;&nbsp;月胧星淡，南飞乌鹊，暗数秋期天上。锦楼不到野人家，但门外、清流叠嶂。
<p></p>
&nbsp;&nbsp;&nbsp;&nbsp;一杯相属，佳人何在，不见绕梁清唱。人间平地亦崎岖，叹银汉、何曾风浪。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（陈虚中席上别李商老）</font></span></p>
<ul>
&nbsp;&nbsp;&nbsp;&nbsp;雪消新洗寒林碧。华堂向晚开瑶席。一曲杜韦娘。有人空断肠。
<p></p>
&nbsp;&nbsp;&nbsp;&nbsp;谪仙同夜宴。晓即归程远。莫放酒尊空。主人陈孟公。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（梅）</font></span></p>
<ul>
&nbsp;&nbsp;&nbsp;&nbsp;相思一夜庭花发。窗前忽认生尘袜。晓起艳寒妆。雪肌生暗香。
<p></p>
&nbsp;&nbsp;&nbsp;&nbsp;佳人纤手摘。手与花同色。插鬓有谁宜。惟应潘玉儿。
<p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（和李商老）</font></span></p>
<ul>
&nbsp;&nbsp;&nbsp;&nbsp;情亲难语离，且尽玻璃盏。双鲤有来时，莫使音书缓。
<p></p>
&nbsp;&nbsp;&nbsp;&nbsp;征骖去若飞，不道家山远。相见小冯君，笑语迎归雁。
<p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（陈虚中席上作，赠李商老）</font></span></p>
<ul>
&nbsp;&nbsp;&nbsp;&nbsp;人似已圆孤月。心似丁香百结。不见谪仙人，孤负梅花时节。愁绝。愁绝。江上落英如雪。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（陈虚中席上和李商老雪词）</font></span></p>
<ul>
&nbsp;&nbsp;&nbsp;&nbsp;柳絮随风散漫飞。檐冰成柱粟生肌。力排寒气赖金卮。
<p></p>
&nbsp;&nbsp;&nbsp;&nbsp;赋丽谁为梁苑客，调高难和郢中词。且烦呵笔写乌丝。
<p></p>
</ul><p></p>
<p align="center"><font face="黑体" size="3" color="#000080">偷声木兰花</font><span><font size="2" color="#FF00FF">（梅）</font></span></p>
<ul>
&nbsp;&nbsp;&nbsp;&nbsp;景阳楼上钟声晓。半面啼妆匀未了。斜月纷纷。斜影幽香暗断魂。
<p></p>
&nbsp;&nbsp;&nbsp;&nbsp;玉颜应在昭阳殿。却向前村深夜见。冰雪肌肤。还有斑斑雪点无。
<p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（中秋有怀无逸兄并示何之忱诸友）</font></span></p>
<ul>
&nbsp;&nbsp;&nbsp;&nbsp;望晴峰染黛，暮霭澄空，碧天银汉。圆镜高飞，又一年秋半。皓色谁同，归心暗折，听唳云孤雁。问月停杯，锦袍何处，一尊无伴。
<p></p>
&nbsp;&nbsp;&nbsp;&nbsp;好在南邻，诗盟酒社，刻烛争成，引觞愁缓。今夕楼中，继阿连清玩。饮剧狂歌，歌终起舞，醉冷光凌乱。乐事难穷，疏星易晓，又成浩叹。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（和人梅词）</font></span></p>
<ul>
&nbsp;&nbsp;&nbsp;&nbsp;江边一树。愁绝黄昏谁与度。琪树琼枝。不受雄蜂取次欺。
<p></p>
&nbsp;&nbsp;&nbsp;&nbsp;风前望处。直恐乘风吹得去。能动诗情。故与诗人独目成。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（中秋）</font></span></p>
<ul>
&nbsp;&nbsp;&nbsp;&nbsp;寻常三五。坐待丹山飞玉兔。试问常娥。底事清光此夜多。
<p></p>
&nbsp;&nbsp;&nbsp;&nbsp;尊空客满。纵有肃鸟霜鸟无处换。不倒金荷。可奈金波潋滟何。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠棋妓）</font></span></p>
<ul>
&nbsp;&nbsp;&nbsp;&nbsp;风篁度曲。倦倚银屏初睡足。清簟疏帘。金鸭香销懒更添。
<p></p>
&nbsp;&nbsp;&nbsp;&nbsp;纤纤露玉。风雹纵横飞钿局。颦敛双蛾。凝伫无言密意多。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（九日和董彦远）</font></span></p>
<ul>
&nbsp;&nbsp;&nbsp;&nbsp;金钗尽醉何须伴。萸糁浮杯乱。黄花香返岭梅魂。好把一枝斜插、向乌云。
<p></p>
&nbsp;&nbsp;&nbsp;&nbsp;坡词欲唱无人会。桃叶知何在。与君同咏一联诗。但道老来能趁、菊花时。
<p></p>
</ul><p></p>
<p align="center"><font face="黑体" size="3" color="#000080">虞美人</font></p>
<ul>
&nbsp;&nbsp;&nbsp;&nbsp;人间离合常相半。璧月宁长满。九秋风露又方阑。何日小窗相对、话悲欢。
<p></p>
&nbsp;&nbsp;&nbsp;&nbsp;月华临夜宜人醉。老去嗟颜悴。君如玉树照清空。况有凝之道蕴、一尊同。
<p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（留董之南过七夕）</font></span></p>
<ul>
&nbsp;&nbsp;&nbsp;&nbsp;一水盈盈牛与女。目送经年，脉脉无由语。后夜鹊桥知暗度。持杯乞与开愁绪。
<p></p>
&nbsp;&nbsp;&nbsp;&nbsp;君似庾郎愁几许。万斛愁生，更作征人去。留定征鞍君且住。人间岂有无愁处。
<p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（七夕莫莫堂席上呈陈虚中）</font></span></p>
<ul>
&nbsp;&nbsp;&nbsp;&nbsp;牛女心期与目成。弥弥脉脉得盈盈。今夕银河凭鹊度。相遇。玉钩新吐照云屏。
<p></p>
&nbsp;&nbsp;&nbsp;&nbsp;行旆雍容留宴语。将暮。方携珠袖到山亭。寂寞江天正云雾。回顾。不应中有少微星。
<p></p>
</ul><p></p>
<p align="center"><font face="黑体" size="3" color="#000080">江神子</font></p>
<ul>
&nbsp;&nbsp;&nbsp;&nbsp;破瓜年纪柳腰身。懒精神。带羞_。手把江梅，冰雪斗清新。不向鸦儿飞处著，留乞与，眼中人。
<p></p>
&nbsp;&nbsp;&nbsp;&nbsp;水精船里酒粼粼。皱香茵。驻行云。舞罢歌余，花困不胜春。问著些儿心底事，才靥笑，又眉颦。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
