<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘清夫</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（武夷咏梅）</font></span></font></font></p>
<ul>
&nbsp;&nbsp;&nbsp;&nbsp;乱山深处，见寒梅一朵，皎然如雪。的妍姿羞半吐，斜映小窗幽绝。玉染香腮，酥凝冷艳、容态天然别。故人虽远，对花谁肯轻折。
</font><p></p>
&nbsp;&nbsp;&nbsp;&nbsp;疑是姑射神仙，幔亭宴罢，迤逦停遥节。爱此溪山供秀润，饱玩洞天风月。万古丛中，百花头上，谁与争高洁。粗桃俗李，不须连夜催发。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（咏刘篁栗碧莲，时内子将诞）</font></span></font></font></p>
<ul>
&nbsp;&nbsp;&nbsp;&nbsp;浅碧芙蓉，素艳亭亭，前身阿娇。记湘滨露冷，酥容倍洁，华清水滑，酒晕全消。瑶剪丰肥，云翻碎萼，白羽鲜明时自摇。风流处，是古香幽韵，时度鲜飙。
</font><p></p>
&nbsp;&nbsp;&nbsp;&nbsp;琼枝璧月清标。对千朵婵娟倾翠瓢。况水晶台榭，低迷净缘，冰霜词调，隐约轻桡。细认金房，钟奇孕秀，已觉青衿横素腰。西风晚，看花开十丈，玉井非遥。
</font><p></p>
</ul><p></p>
<p align="center"><font face="黑体" size="3" color="#000080">金菊对芙蓉</font><span><font size="2" color="#FF00FF">（沙邑宰绾琴妓，用旧韵戏之）</font></span></font></font></p>
<ul>
&nbsp;&nbsp;&nbsp;&nbsp;浅拂春山，慢横秋水，玉纤间理丝桐。按清冷繁露，淡伫悲风。素弦瑶轸调新韵，颤翠翘、金簇芙蓉。叠蠲重锁，轻挑慢摘，特地情浓。
</font><p></p>
&nbsp;&nbsp;&nbsp;&nbsp;泛商刻羽无穷。似和鸣鸾凤，律应雌雄。问高山流水，此意谁同。个中只许知音听，有茂陵、车马雍容。画帘人静，琴心三叠，时倒金钟。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;残腊卷愁去，春至莫间愁。荣枯会有成说，无处著机谋。身世石中敲火，富贵草头垂露，何用苦贪求。三尺布衣剑，千载赤松游。
</font><p></p>
&nbsp;&nbsp;&nbsp;&nbsp;忆亲朋，方O角，总白头。羊肠世路d，莫莫且休休。选甚范侯高爵，遮莫陶公钜产，争似五湖舟。万事付蜗角，止坎谩乘流。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;柳梢绿小眉如印。乍暖还寒犹未定。惜花长是为花愁，■酒却嫌添酒病。
</font><p></p>
&nbsp;&nbsp;&nbsp;&nbsp;蝇头蜗角都休竞。万古豪华同一尽。东君晓夜促归期，三十六番花递信。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
