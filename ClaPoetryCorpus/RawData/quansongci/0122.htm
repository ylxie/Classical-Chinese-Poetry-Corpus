<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;吕胜己</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;月晃虚窗，风掀斗帐，晓来梦回。见满川惊鹭，长空瑞鹤，联翩来下，翔舞徘徊。旋放金盘承积块，更轻撼琼壶撩冻澌。毡帏小，近宝炉兽炭，沈水兰煤。
</font><p></p>
&nbsp;&nbsp;&nbsp;&nbsp;寒威。酒力相欺。荐绿蚁霜螯左右持。问岁岁祯祥，如何中断，年年梅月，因甚愆期。上绀碧楼，城高百尺，看白玉虬龙奔四围。纷争罢，正残鳞败甲，天上交飞。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（即阮郎归）</font></span></font></font></p>
<ul>
&nbsp;&nbsp;&nbsp;&nbsp;山翁可是爱登台。看云日几回。恨无语似谪仙才。空教云去来。
</font><p></p>
&nbsp;&nbsp;&nbsp;&nbsp;思往事，引深杯。长歌感壮怀。霜风晚下扫阴霾。天心宝鉴开。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（题清晖阁）</font></span></font></font></p>
<ul>
&nbsp;&nbsp;&nbsp;&nbsp;马蹄西路赏春妍。重来十五年。好山如带水如环。红楼罨画闲。
</font><p></p>
&nbsp;&nbsp;&nbsp;&nbsp;人易老，景如前。停杯俯逝川。归舟回首望云烟。秦人隔洞天。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;去年手种十株梅。而今犹未开。山翁一日走千回。今朝蝶也来。
</font><p></p>
&nbsp;&nbsp;&nbsp;&nbsp;高树杪，暗香微。a香越恼怀。更烧银烛引春回。英英露粉腮。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;墙角栽梅分两下。夹竹穿松，巧傍柴门亚。不似西湖明月夜。展开一片江南画。
</font><p></p>
&nbsp;&nbsp;&nbsp;&nbsp;老子寻芳心已罢。为爱孤高，结约如莲社。清静界中观物化。憧憧门外驰车马。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（一名凤栖梧长沙作）</font></span></font></font></p>
<ul>
&nbsp;&nbsp;&nbsp;&nbsp;天际行云红一缕。无尽青山，江水悠悠去。更上层楼凭远处。凄凉今古悲三楚。
</font><p></p>
&nbsp;&nbsp;&nbsp;&nbsp;心事多端谁共语。酒醒愁来，望望家何所。薄宦漂零成久旅。天涯却羡鸿遵渚。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（观雪作）</font></span></font></font></p>
<ul>
&nbsp;&nbsp;&nbsp;&nbsp;姑射真仙蓬海会。驭气乘龙，作意游方外。冬后翦花飞素彩。腊前陨璞抛团块。
</font><p></p>
&nbsp;&nbsp;&nbsp;&nbsp;幂幂绵云相映带。川谷林峦，混一乾坤大。白玉装成全世界。江湖点染微瑕H。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（长沙送同官先归邵武）</font></span></font></font></p>
<ul>
&nbsp;&nbsp;&nbsp;&nbsp;屈指瓜期犹渺渺。羡子征鞍，去上长安道。到得故园春正好。桃腮杏脸迎门笑。
</font><p></p>
&nbsp;&nbsp;&nbsp;&nbsp;闻道难兄登显要。雁字云霄，花萼应同调。旧恨新愁须拚了。功名趁取方年少。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;眼约心期常未足。邂逅今朝，暂得论心曲。忽堕鲛珠红簌簌。双眸翦水明如烛。
</font><p></p>
&nbsp;&nbsp;&nbsp;&nbsp;可恨匆匆归去速。去去行云，望断凄心目。何似当初情未熟。免教添得愁千斛。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（霰雨雪词）</font></span></font></font></p>
<ul>
&nbsp;&nbsp;&nbsp;&nbsp;天色沈沈云色赭。风搅阴寒，浩荡吹平野。万斛珠玑天弃舍。长空撒下鸣鸳瓦。
</font><p></p>
&nbsp;&nbsp;&nbsp;&nbsp;玉女凝愁金阙下。褪粉残妆，和泪轻挥洒。欲降尘凡飙驭驾。翩翩白凤先来也。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;体夭夭。步飘飘。绶带金泥缕绛绡。珑璁趁步摇。
</font><p></p>
&nbsp;&nbsp;&nbsp;&nbsp;浅霞消。两峰遥。斜插层楼金系腰。花羞人面娇。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（效南唐体）</font></span></font></font></p>
<ul>
&nbsp;&nbsp;&nbsp;&nbsp;展颦蛾。抹流波。并插玲珑碧玉梭。松分两髻螺。
</font><p></p>
&nbsp;&nbsp;&nbsp;&nbsp;晓霜和。冻轻呵。拍罢《阳春》《白雪》歌。偎人春意多。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（探梅摘归）</font></span></font></font></p>
<ul>
&nbsp;&nbsp;&nbsp;&nbsp;冒寒吹。访琼姬。行到青山遇玉肌。凝情欲待谁。
</font><p></p>
&nbsp;&nbsp;&nbsp;&nbsp;出疏篱。手同携。踏月随香清夜归。乘欢拨冻醅。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;浅著铅华素净妆。翩跹翠袖拂云裳。傍人作意捧金觞。
</font><p></p>
&nbsp;&nbsp;&nbsp;&nbsp;曲度清悲云冉冉，花飞零乱月茫茫。梦回人去似高唐。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;直系腰围鹤间霞。双垂项帕凤穿花。新妆全学内人家。
</font><p></p>
&nbsp;&nbsp;&nbsp;&nbsp;惠性芳心谁得似，饶嗔□恶也还他。只消凡事与饶些。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;红尘久住。仙驭凌波去。本似行云无定处。那更腊残风雨。
</font><p></p>
&nbsp;&nbsp;&nbsp;&nbsp;瑶芳片片轻飞。但留青子栾枝。孤负岁寒幽意，如今却与春宜。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏木犀）</font></span></font></font></p>
<ul>
&nbsp;&nbsp;&nbsp;&nbsp;灵心暗属。髻垒黄金粟。寂静虚堂情不足。微步徘徊山麓。
</font><p></p>
&nbsp;&nbsp;&nbsp;&nbsp;蕊珠宫里新妆。生香全似瑶芳。应为莺花留恋，人间暂歇鸾凤。
</font><p></p>
</ul><p></p>
<p align="center"><font face="黑体" size="3" color="#000080">促拍满路花</font><span><font size="2" color="#FF00FF">（瑞香）</font></span></font></font></p>
<ul>
&nbsp;&nbsp;&nbsp;&nbsp;名花无影迹，寒气日凄凉。人间千万树，歇芬芳。紫微宫女，仙驭降霓裳。名在仙班簿，不属尘凡，洞天密锁云窗。
</font><p></p>
&nbsp;&nbsp;&nbsp;&nbsp;遗连宝珥，人世识天香。凝寒承雨露，傲冰霜。凌仙仙子，邂逅水云乡。更约南枝友，游遍江南，共归三岛扶桑。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（闻莺声作）</font></span></font></font></p>
<ul>
&nbsp;&nbsp;&nbsp;&nbsp;花满树。两个黄鹂相语。恰似碧城双玉女。对歌还对舞。
</font><p></p>
&nbsp;&nbsp;&nbsp;&nbsp;可惜娟娟楚楚。同伴彩云归去。居士心如泥上絮。那能无恨处。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;嗟久客。又见他乡寒食。流水断桥春寂寂。孤村烟火息。
</font><p></p>
&nbsp;&nbsp;&nbsp;&nbsp;白去红飞无迹。千树总成新碧。醉里伤春愁似织。东风欺酒力。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;芳思切。旧事不堪重说。浓露凝香花喷血。花心双蛱蝶。
</font><p></p>
&nbsp;&nbsp;&nbsp;&nbsp;燕语莺啼都歇。又过清明时节。记得离歌三两阕。未歌先哽咽。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春又过。那更雨摧风挫。留得浅红三两朵。竹梢烟雾锁。
</font><p></p>
&nbsp;&nbsp;&nbsp;&nbsp;把酒对花危坐。多病多愁都可。舞蝶游蜂迷道左。惜春忙似我。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;秋夜静。屋上狂风初定。两两啼蛄相答应。灯蛾摇烛影。
</font><p></p>
&nbsp;&nbsp;&nbsp;&nbsp;枕上鸡声遥听。起舞良宵偏永。明日谩寻吊剑整。衰颜重揽镜。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（早梅）</font></span></font></font></p>
<ul>
&nbsp;&nbsp;&nbsp;&nbsp;芳信拆。漏泄东君消息。帝殿宝炉烟未熄。龙香飘片白。
</font><p></p>
&nbsp;&nbsp;&nbsp;&nbsp;点缀枯梢的。疏影荡摇寒碧。指与纤纤教自摘。枝横云鬓侧。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;天气暖。开了荼＿一半。红日迟迟风拂面。阶前花影乱。
</font><p></p>
&nbsp;&nbsp;&nbsp;&nbsp;俊雅风流不见。定被莺花留恋。千尺游丝舒又＿。系人心上线。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;歌罢奏。敛步拂开罗袖。宾扇轻摇香汗透。软香沾素手。
</font><p></p>
&nbsp;&nbsp;&nbsp;&nbsp;小立偎人良久。一寸娇波横溜。心事未言眉已皱。无端催劝酒。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;斗笠棹扁舟。碧水湾头放自流。尽日垂丝鱼不上，优游。更觉心松奈得愁。
</font><p></p>
&nbsp;&nbsp;&nbsp;&nbsp;行客语沧洲。笑道渔翁太拙休。万事要求须有道，何由。教与敲针换曲钩。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;纵棹越溪船。破浪冲涛到碧湾。种就长堤千亩竹，无边。插玉屯云满渭川。
</font><p></p>
&nbsp;&nbsp;&nbsp;&nbsp;平日乐归田。不恋荣华不慕仙。得个容身栖隐处，宽闲。每日江边理钓竿。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;烟云变化。面面青山如展画。俯对平川。野水烟村远接天。
</font><p></p>
&nbsp;&nbsp;&nbsp;&nbsp;有时纵目。景物繁华观不足。月下风头。一曲清讴博见楼。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（栽梅）</font></span></font></font></p>
<ul>
&nbsp;&nbsp;&nbsp;&nbsp;南州春又到。向腊尽冬残，冰姑先报。芳心爱春早。露生香馥馥，靓妆皎皎。诗人最巧。道竹外、斜枝更好。旋移根引水，浇培松竹，凑成三妙。
</font><p></p>
&nbsp;&nbsp;&nbsp;&nbsp;回首。当年客里，荆棘途中，幸陪欢笑。闲愁似扫。记风雪、关山道。待飘花结子，和羹煮酒，还我山居送老。那青红、浪蕊浮花，尽锄去了。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（嘲博见楼）</font></span></font></font></p>
<ul>
&nbsp;&nbsp;&nbsp;&nbsp;倚阑观四远。近有客登临，故相磨难。山形欠舒展。小峰峦云树，晦明更变。江淮楚甸。又何曾、分明在眼。但临深、自觉身高，未可便名博见。
</font><p></p>
&nbsp;&nbsp;&nbsp;&nbsp;休辨。吾心乐处，不要他人，共同称善。痴儿浅浅。因他谩说一遍。问还知宴坐，回光收视，大地河山尽现。待於中、会得些时，举觞奉劝。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（众会谢右司赵鄂州劝酒二首右司）</font></span></font></font></p>
<ul>
&nbsp;&nbsp;&nbsp;&nbsp;人生如意少。谁得似仙翁，身名俱好。亨衢腾踏早。驾双旌五马。便居蓬岛。闽山蜀道。秉玉节、油幢屡到。号当今、有脚阳春，处处变愁成笑。
</font><p></p>
&nbsp;&nbsp;&nbsp;&nbsp;尤妙。晚陪论道。密赞调元，虎符重剖。去劳自保。奉香火、归来了。见煌煌甲第，两两龙驹，绿鬓朱颜未到。是平生、种德阴功，自天有报。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（鄂州）</font></span></font></font></p>
<ul>
&nbsp;&nbsp;&nbsp;&nbsp;金枝联玉叶。世代有宗英，声华烨烨。君侯更超绝。抱不群才气，壮图英发。津途轨辙。□武上、青宵迥别。自玉阶、契合君王，拍拍满怀风月。
</font><p></p>
&nbsp;&nbsp;&nbsp;&nbsp;奇绝。身居萧散，志在功名，眼高天阔。恩来魏阙。长江上驻旌节。待胡尘有警，纶巾羽扇，谈笑周郎事业。恁时看、国倚强宗，诏褒伟烈。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;人多於其上藉草酌酒歌乐\\
</font><p></p>
&nbsp;&nbsp;&nbsp;&nbsp;残梅飘簌簌。看柳上春归，柔条新绿。娇莺离幽谷。弄弹簧清响，飞迁乔木。年华妞迅速。叹浮生、流晖转烛。自春来、每每遨游，多办九霞＿X。
</font><p></p>
&nbsp;&nbsp;&nbsp;&nbsp;溪北。踏青微步，斗草慵眠，锦P花褥。铅华簇簇。歌声妙、间丝竹。爱一川好处，高山流水，不减城南杜曲。笑平生、卓地无锥，老来富足。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;往事千端，都笑道、衰翁宦拙。今会得、人情物态，尽皆休说。广厦尽堪舒笑傲，层楼又见凌空阔。试闲思、画戟比衡门，谁优劣。
</font><p></p>
&nbsp;&nbsp;&nbsp;&nbsp;尘里事，无休歇。楼上趣，真奇绝。有一川虚旷，万山环列。识破古今如旦暮，肯将物我刚分别。愿时时、与客坐楼心，谈风月。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（中秋日）</font></span></font></font></p>
<ul>
&nbsp;&nbsp;&nbsp;&nbsp;屈指重阳，有半月、犹零九日。且停待、今宵月上，宝轮飞出。有客最谙闲况味，无人会得真消息。算何须、抵死要荣华，劳心力。
</font><p></p>
&nbsp;&nbsp;&nbsp;&nbsp;楼观迥，遥山碧。槽m小，真珠滴。随分赏、闲亭别圃，好天良夕。篱畔行看金蕊耀，林梢便见瑶芳白。玩春来、夏去复秋冬，尘中客。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（登长沙定王台和南轩张先生韵）</font></span></font></font></p>
<ul>
&nbsp;&nbsp;&nbsp;&nbsp;小立危亭，风惨淡、斜阳满目。望渺渺、湘江一派，楚山千簇。芳草连云迷远树，断霞散绮飞孤鹜。感骚人、赋客向来词，愁如束。
</font><p></p>
&nbsp;&nbsp;&nbsp;&nbsp;嗟远宦，甘微粟。惊世事，伤浮俗。且经营一醉，未怀荣辱。君不见、渊明归去后，一觞自泛东篱菊。仰高风、寂寞奠生刍，人如玉。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（辛丑年假守沅州，蒙恩贬罢，归次长沙道中作）</font></span></font></font></p>
<ul>
&nbsp;&nbsp;&nbsp;&nbsp;忆昔西来，春已暮、余寒犹力。正迤逦、登山临水，未嗟行役。云笈偶寻高士传，桃川又访秦人迹。向此时、游宦兴阑珊，归无策。
</font><p></p>
&nbsp;&nbsp;&nbsp;&nbsp;归计定，归心迫。惊换岁，犹为客。还怅望、家山千里，迥无消息。□□不堪泥路远，烟林赖有梅花白。为孤芳、领略岁寒情，谁人识。於时部使者一二人，修私怨，攘微功，阴加中伤，不遗余力。有一故人当道，甚怜无辜，津送之意甚动，逆旅不至狼狈者，故人之恩也，遂发兴於风雨梅花之间。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（题博见楼）</font></span></font></font></p>
<ul>
&nbsp;&nbsp;&nbsp;&nbsp;物理分明，人事巧、元来是拙。常自觉、满怀春意，向他谁说。剩喜登临频眺望，那知出处成迂阔。细闲思、萧散较贪痴，谁为劣。
</font><p></p>
&nbsp;&nbsp;&nbsp;&nbsp;高楼上，蝉声歇。飞栋外，云行绝。见明河星斗，半空森列。领略光阴成赋咏，等档酬唱休旌别。要良辰、把酒倩佳宾，嘲风月。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（赴长沙幕府，别饯，送客）</font></span></font></font></p>
<ul>
&nbsp;&nbsp;&nbsp;&nbsp;拍碎红牙，一声上、梁尘暗落。纨扇掩、雏莺叶下，巧呈绰约。字字只愁郎＿浅，声声似怨年华薄。坐中人、相顾感幽怀，添萧索。
</font><p></p>
&nbsp;&nbsp;&nbsp;&nbsp;歌暂阕，杯交错。人又去，情怀＿。那堪听风雨，渭城吹角。去去已离闽岭路，行行渐近滕王阁。便无情、山海曾相逢，坚心著。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（郡集观舞）</font></span></font></font></p>
<ul>
&nbsp;&nbsp;&nbsp;&nbsp;檀板频催，双捻袖、飞来趁拍。锦P上、娇抬粉面，浅蛾脉脉。鸾觑莺窥秋水净，鸿惊凤翥祥云白。看妖娆、体态与精神，天仙谪。
</font><p></p>
&nbsp;&nbsp;&nbsp;&nbsp;带紧，弓靴窄。花压帽，云垂额。□回雪、定拚醉倒，厌厌良夕。明日恨随芳草远，回头目断遥山隔。料多情、应也念行人，思佳客。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;墙下松筠，并手种、花窠尽著。试屈指、一年前事，恍然如昨。繁杏新荷春夏景，疏梅细菊秋冬约。渭川翁、随分小生涯，些官爵。
</font><p></p>
&nbsp;&nbsp;&nbsp;&nbsp;分物我，争强弱。都做梦，谁先觉。好一条平路，是人迷却。斑鬓已灰心里事，瘦藤谩挂瓢中药。愿当今、四海九州人，同欢乐。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（观雪述怀）</font></span></font></font></p>
<ul>
&nbsp;&nbsp;&nbsp;&nbsp;雪压山颓，谁撒下、琼花玉蕊。寒气凛、沈沈天籁，望迷千里。群雀耐寒枯树顶，扁舟独钓平沙觜。把江南、图画展开看，都难比。
</font><p></p>
&nbsp;&nbsp;&nbsp;&nbsp;台榭远，合临喜。楼阁上，歌声起。赏时光，居士独怜愁底。安得四方寒＿彦，归吾广厦千间里。但今生、此愿得从心，心休矣。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;惨惨枯梢，初疑似、真酥点滴。见深红蒂萼，方认早梅消息。粉艳牵连春意动，冰姿照映霜华白。伴苍松、修竹似幽人，相寻觅。
</font><p></p>
&nbsp;&nbsp;&nbsp;&nbsp;香远近，枝南北。幽涧畔，疏篱侧。便佣儿贩妇，也知怜惜。渭水渔翁方入社，西湖处士成陈迹。爱平生、炯炯岁寒心，无今昔。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（盆中梅）</font></span></font></font></p>
<ul>
&nbsp;&nbsp;&nbsp;&nbsp;年年腊后见冰姑。玉肌肤。点琼酥。不老花容，经岁转敷腴。向背稀稠如画里，明月下、影疏疏。
</font><p></p>
&nbsp;&nbsp;&nbsp;&nbsp;江南有客问征途。寄音书。定来无。且傍盆池，巧石倚浮图。静对北山林处士，妆点就、小西湖。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;一钩新月下庭西。绣帘低。漏声迟。小宴幽欢，依约似当时。娇盼注人都不语，眉黛蹙，鬓云＿。
</font><p></p>
&nbsp;&nbsp;&nbsp;&nbsp;街槐阴下玉骢嘶。苦相催。醉中归。可惜明朝，秋色满东篱。只恐又成轻别也，情脉脉，恨凄凄。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（乙已八月十日登博见楼作）</font></span></font></font></p>
<ul>
&nbsp;&nbsp;&nbsp;&nbsp;丹＿浮空，琉璃耀日，上云楼阁眈眈。□□居士，燕坐息玄谈。十载劳心问道，今悟罢、截日停参。凝神处，九苞丹凤，翔舞在山南。
</font><p></p>
&nbsp;&nbsp;&nbsp;&nbsp;喃喃。成障碍，千经万论，从此休贪。且陶陶兀兀，对酒醺酣。清兴有时狂放，扁舟上、绿水澄潭。渔歌起，从他两岸，齐笑老翁憨。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;人事几时穷，我性偏宜静。世上谁无富贵心，到了须由命。
</font><p></p>
&nbsp;&nbsp;&nbsp;&nbsp;闲里且偷安，醉后休教醒。醉里高妙入神，妙处君须听。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;梅蕾破香时，雪月交光夜。何处飞来两玉娥，体态双闲雅。
</font><p></p>
&nbsp;&nbsp;&nbsp;&nbsp;纵目碧城楼，劝酒留云榭。唱底仙家古道情，分付知音者。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font><span><font size="2" color="#FF00FF">（登博见楼作）</font></span></font></font></p>
<ul>
&nbsp;&nbsp;&nbsp;&nbsp;与君蹑足共凭阑。俯视周回四面山。目静鲁邦心渺渺，气吞梦泽意闲闲。
</font><p></p>
&nbsp;&nbsp;&nbsp;&nbsp;烟云变化更明晦，乌鹊忘机互往还。唤取黄尘冠盖客，暂来徒倚片时间。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;几时芟棘翦蒿蓬。付我天然地一弓。乔木茂林森耸耸，遥岑叠嶂碧重重。
</font><p></p>
&nbsp;&nbsp;&nbsp;&nbsp;水心台榭超尘表，楼上乾坤跨域中。黄鹤巴陵千古事，那知不是此衰翁。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（雁汊泊舟作）</font></span></font></font></p>
<ul>
&nbsp;&nbsp;&nbsp;&nbsp;秋意满江湖，雨轻风熟，上水扁舟片帆速。远山低岸，贪看浅红深绿。不知回柁尾，沧湾宿。
</font><p></p>
&nbsp;&nbsp;&nbsp;&nbsp;推枕起来，举杯相属。休叹风尘为微禄。几年行路，但觉登临不足。且翻楚调入，清江曲。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（同王侯二公登裴公亭）</font></span></font></font></p>
<ul>
&nbsp;&nbsp;&nbsp;&nbsp;忽忆裴公台上去，远空秋气棱棱。万山一水秀还明。此时三楚客，何意续骚经。
</font><p></p>
&nbsp;&nbsp;&nbsp;&nbsp;爱竹子猷参杖履，能诗侯喜同登。赓酬不尽古今情。清风生白尘，侧月照疏星。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（和人题渭川钓渔图韵）</font></span></font></font></p>
<ul>
&nbsp;&nbsp;&nbsp;&nbsp;风景好樵川，郭外三洲烟渚。过尽古今清逸，奈天公不与。
</font><p></p>
&nbsp;&nbsp;&nbsp;&nbsp;地灵人意曾符同，留待烟霞侣。一棹轻舟开岸，弄滩声风雨。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;宿面浅匀妆，梅粉旋生春色。绣草冠儿宫样，系丁香新缬。
</font><p></p>
&nbsp;&nbsp;&nbsp;&nbsp;凤檀槽上四条弦，轻□□□。恰似浔阳江畔，话长安时节。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（乙巳第四次雪）</font></span></font></font></p>
<ul>
&nbsp;&nbsp;&nbsp;&nbsp;银花千里，玉阶三尺，远近高低一色。天公今岁被诗催，特地放、冬前四白。
</font><p></p>
&nbsp;&nbsp;&nbsp;&nbsp;梅梢竹外，频频轻撼，嫌乱瑶芳素质。耐寒相对不胜清，毡帐底、偎红未得。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;残红吹尽了，换新绿、染疏林。正杜宇催归，行人贪路，天气轻阴。江亭旧游宴处，但遥山、数叠晚云深。犹忆佳人敛黛，为予别泪盈襟。
</font><p></p>
&nbsp;&nbsp;&nbsp;&nbsp;而今。旅况难禁。逢胜概、懒登临。念景熟难忘，情多易感，取次关心。平明又西去也，望关山、古道马VV。回首当年一梦，笑将浊酒重斟。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（登楼观稼作）</font></span></font></font></p>
<ul>
&nbsp;&nbsp;&nbsp;&nbsp;无言凭燕几，爱香袅、博山炉。正暖日辉辉，晴云淡淡，千里平芜。田家尽收刈了，见牛羊、下垅暝烟孤。闻说丰年景致，老农击攘呜呜。
</font><p></p>
&nbsp;&nbsp;&nbsp;&nbsp;狂夫。素乏良图。从上策、赋归欤。有千亩松筠，三洲风月，尽遂吾初。凭谁去西塞岸，问玄真、此意果何如。寂寞无人共乐，醉乡是我华胥。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（思旧事有作）</font></span></font></font></p>
<ul>
&nbsp;&nbsp;&nbsp;&nbsp;对轩辕古镜，照华发、短刁骚。念壮岁心情，平生志气，可笑徒劳。云中谩夸魏尚，请休论、定远说班超。总是黄粱一梦，怎如尘外逍遥。
</font><p></p>
&nbsp;&nbsp;&nbsp;&nbsp;蛮徭。洞入云霄。算无分、到仙曹。愿归隐闽山，来临渭水，葺个云巢。楼居共、真仙伴侣，又有时、混迹入渔樵。且恁随缘玩世，帝乡路觉迢迢。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;朝天门外路，路坦坦、走//去声瑶京。悔年少狂图，争名远宦，为米孤征。星星。半凋鬓发，事千端、回首只堪惊。居士新来悟也，渭川小隐初成。
</font><p></p>
&nbsp;&nbsp;&nbsp;&nbsp;临清。巧创幽亭。真富贵、享安荣。有猿鸟清讴，松篁森卫，桧柏双旌。蛙鸣。自然鼓吹，粲林华、前后锦围屏。须信早朝鸡唱，未如夜枕滩声。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（看春有感）</font></span></font></font></p>
<ul>
&nbsp;&nbsp;&nbsp;&nbsp;平生花恨少，又那得、酒中愁。自禅板停参，薄团悟罢，身世忘忧。南柯旧时太守，尽当年、富贵即时休。莫羡痴儿小子，心心念念封候。
</font><p></p>
&nbsp;&nbsp;&nbsp;&nbsp;优游。取次凝眸。春浩浩、思悠悠。爱万木欣荣，幽泉流注，好鸟勾舟、感生生、自然造化，玩吾心、此外复何求。应有知音共赏，定当一语相投。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;叶下云行，亭皋风静，凉雨丝丝。断雁孤鸣，寒蛩相应，寂寂书帏。
</font><p></p>
&nbsp;&nbsp;&nbsp;&nbsp;蒲团纸帐兰台。梦不到、邯郸便回。蚁穴荣华，人间功业，都恼人怀。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（城南书院饯别张南轩赴阙奏事知严州吕胜己）</font></span></font></font></p>
<ul>
&nbsp;&nbsp;&nbsp;&nbsp;竹树萧萧屋数椽。平湖漫漫纳通川。有时竹杖芒鞋至，醉著山光水色间。
</font><p></p>
&nbsp;&nbsp;&nbsp;&nbsp;成小隐，未经年。功名夷路稳加鞭。逢时且数中书考，他日还寻独乐园。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;记得追游故老家。红莲幕府在长沙。放船桥口秋随月，走马春园//马氏故宫有会春园。夜踏花。
</font><p></p>
&nbsp;&nbsp;&nbsp;&nbsp;思往昔，谩咨嗟。几番魂梦转天涯。葵轩老子今何在，岳麓风雩噪暮鸦。//岳麓书院旁有风雩亭
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;一夜春寒透锦帏。满庭花露起多时。垒金梳子双双耍，铺翠花儿袅袅垂。
</font><p></p>
&nbsp;&nbsp;&nbsp;&nbsp;人去后，信来稀。等闲屈指数归期。门前恰限行人至，喜鹊如何圣得知。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;日日楼心与画眉。松分蝉翅黛云低。象牙白齿双梳子，驼骨红纹小棹蓖。
</font><p></p>
&nbsp;&nbsp;&nbsp;&nbsp;朝暮宴，浅深杯。更阑生怕下楼梯。徐娘怪我今疏懒，不及卢郎年少时。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;纸帐虚明好醉眠。博山轻袅水沈烟。了知世上都如梦，须信壶中别有天。
</font><p></p>
&nbsp;&nbsp;&nbsp;&nbsp;知我者，为君言。道人有个好因缘。丹成有日归云路，且醉梅花作地仙。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（长沙送同官先归邵武）</font></span></font></font></p>
<ul>
&nbsp;&nbsp;&nbsp;&nbsp;满路梅花，为谁开遍春风萼。短亭萧索。草草传杯酌。
</font><p></p>
&nbsp;&nbsp;&nbsp;&nbsp;送子先归，我羡辽东鹤。他年约。瘦藤芒＿。共子同丘壑。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;日月无根，循环常共天难老。世间扰扰。只见闲烦恼。
</font><p></p>
&nbsp;&nbsp;&nbsp;&nbsp;满酌高吟，便是今生了。还知道。旧时官好。几个新华表。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;一叶扁舟，浮家来向江边住。这回归去。作个渔樵侣。
</font><p></p>
&nbsp;&nbsp;&nbsp;&nbsp;不挂征帆，也莫摇双橹。天涯路。云山烟渚。总是留人处。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;桂子飘香，江南秋老霜风作。自怜漂泊。几度伤离索。
</font><p></p>
&nbsp;&nbsp;&nbsp;&nbsp;孤馆迢迢，满引村醪酌。情无著。好音难托。又失黄花约。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（代作，贺生子）</font></span></font></font></p>
<ul>
&nbsp;&nbsp;&nbsp;&nbsp;瑞气盈门，神仙谪下看看到。已知消耗。弧矢呈祥了。
</font><p></p>
&nbsp;&nbsp;&nbsp;&nbsp;种德阴功，自有多男报。还知道。果生蓬岛。不比人间早。//刘梦得诗云：海中仙果子生迟。
</font><p></p>
</ul><p></p>
<p align="center"><font face="黑体" size="3" color="#000080">鱼游春水</font></font></font></p>
<ul>
&nbsp;&nbsp;&nbsp;&nbsp;林梢听布谷。郭外舒怀仍快目。平田浩荡，氵虢々泉鸣暗谷。香稻吐芒针棘细，秀麦摇风波浪绿。山童野老，意亲情熟。
</font><p></p>
&nbsp;&nbsp;&nbsp;&nbsp;我待休官弃禄。屏迹幽闲安退缩。渭川千亩修篁，mm绀玉。顾盼滩流萦八节，呼吸湖光穿九曲。贪求自乐，尽忘尘俗。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（题九里驿）</font></span></font></font></p>
<ul>
&nbsp;&nbsp;&nbsp;&nbsp;晓来风作。病怯春衫薄。郭外溪山明秀，红尘里、自拘缚。
</font><p></p>
&nbsp;&nbsp;&nbsp;&nbsp;村酒频斟酌。野花偏绰约。十载人非物是，惊回首、梦初觉。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（咏菊）</font></span></font></font></p>
<ul>
&nbsp;&nbsp;&nbsp;&nbsp;疏风摆撼芙蓉沼。垅上梅英小。谁家姊妹去寻芳。粉面云鬟参杂、汉宫妆。
</font><p></p>
&nbsp;&nbsp;&nbsp;&nbsp;邯郸奏罢宫中乐。邂逅同杯酌。老来花酒制颓龄。为爱嫣然娇靥、斗盈盈。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;年年冬后心情快。常是留宾醉。尊前笑靥粲金钿，更有半黄枨橘、满堆盘。
</font><p></p>
&nbsp;&nbsp;&nbsp;&nbsp;人人爱道休官去。总是闲言语。古今文士与贤才。为甚独高陶令、赋归来。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（月下听琴，西湖作）</font></span></font></font></p>
<ul>
&nbsp;&nbsp;&nbsp;&nbsp;横波清翦西湖水。黛拂吴山翠。藕丝衫子水沈香。坐久冰肌玉骨、起微凉。
</font><p></p>
&nbsp;&nbsp;&nbsp;&nbsp;金徽泛柳听佳句。叠叠胎仙舞。曲终松下小盘桓。风露泠泠、直欲便骖鸾。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;遥山几叠天边碧。故教遮断天涯客。楼倚暮云端。春风罗袖寒。
</font><p></p>
&nbsp;&nbsp;&nbsp;&nbsp;与君千里别。共此关山月。皓月一般明。君心怎敢凭。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（题莲花庵）</font></span></font></font></p>
<ul>
&nbsp;&nbsp;&nbsp;&nbsp;岭猿啸罢千山碧。小庵虚室团团白。庵在小山头。从来少客游。
</font><p></p>
&nbsp;&nbsp;&nbsp;&nbsp;道人方打坐。举袖来迎我。问我此来因。拈花与道人。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;湛露凉亭馆，香风散芰荷。晚来月色似金波。间绿围红、同伴雪儿歌。
</font><p></p>
&nbsp;&nbsp;&nbsp;&nbsp;年少风流足，情深欢会多。佳人月下拜嫦娥。不似隔年牛女、望星河。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（怀渭川作）</font></span></font></font></p>
<ul>
&nbsp;&nbsp;&nbsp;&nbsp;自秋来、多病意无聊，不作渭川游。想兰菊凋疏，松筠茂密，亭馆清幽。四望遥山万叠，叠叠翠光浮。人道蓬莱岛，彷佛瀛洲。
</font><p></p>
&nbsp;&nbsp;&nbsp;&nbsp;居士心迷丘壑，念迂疏老懒，难觅封侯。看才能成事业，且自抽头。携老稚、团栾百口，要他年、在此作菟裘。无言也，此生心事，都付东流。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;花上娇莺哑咤。著色江南图画。可惜好春风，有酒无人同把。拚舍。拚舍。独醉好天良夜。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（同官新得故官故姬）</font></span></font></font></p>
<ul>
&nbsp;&nbsp;&nbsp;&nbsp;王谢堂前旧燕。毕意情高意远。只恐宠恩深，后会不教人见。深劝。深劝。不枉追欢一遍。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（催梅雪）</font></span></font></font></p>
<ul>
&nbsp;&nbsp;&nbsp;&nbsp;梅雪渐当时候。访问全无消耗。凭仗小阳春，催取南枝先到。然后。然后。雪月交光同照。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（为内子寿）</font></span></font></font></p>
<ul>
&nbsp;&nbsp;&nbsp;&nbsp;日日齐眉举案，年年劝酒持觥。今年著意寿卿卿。幼稚绵绵可庆。
</font><p></p>
&nbsp;&nbsp;&nbsp;&nbsp;官冷未尝贫贱，家肥胜似功名。所为方便合人情。管取前途更永。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（沅州作）</font></span></font></font></p>
<ul>
&nbsp;&nbsp;&nbsp;&nbsp;长记浔阳江上宴。庾公楼上凭阑遍。北望淮山连楚甸。真伟观。中原气象依稀见。
</font><p></p>
&nbsp;&nbsp;&nbsp;&nbsp;漂泊江湖波浪远。依然身在蛮溪畔。愁里不知时节换。春早晚。杜鹃声里飞花满。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;闻道西洲梅已放。几时乘兴同寻访。稚子携壶翁策杖。徐徐往。青山绿水皆堪赏。
</font><p></p>
&nbsp;&nbsp;&nbsp;&nbsp;满月当空川晃晃。却呼艇子摇双桨。几阵浓香新酝酿。波溶漾。宛然身在西湖上。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;特为梅花来渭水。有人折得横梢至。粉毖香a春意未。多应是。江南信息争先寄。
</font><p></p>
&nbsp;&nbsp;&nbsp;&nbsp;水绿山青风日美。此时正惬幽人意。驱使风光佳句里。□满纸。却将旧日诗词比。
</font><p></p>
</ul><p></p>
<p align="center"><font face="黑体" size="3" color="#000080">杏花天</font></font></font></p>
<ul>
&nbsp;&nbsp;&nbsp;&nbsp;当年悔我抛生计。趁升斗、蛮乡远地。谁知事向无心起。回首邯郸梦里。
</font><p></p>
&nbsp;&nbsp;&nbsp;&nbsp;风雪满□□□□。最好处、吴头楚尾。青山本是强人意。更时见、梅花助美。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
