<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王&nbsp;诜</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;才子阴风度远关。清愁曾向画图看。山衔斗柄三星没，雪共月明千里寒。
</font><p></p>
&nbsp;&nbsp;&nbsp;&nbsp;新路陌，旧江干。崎岖谁叹客程难。临风更听昭华笛，簌簌梅花满地残。
</font><p></p>
</ul><p></p>
<p align="center"><font face="黑体" size="3" color="#000080">花心动</font><span><font size="2" color="#FF00FF">（蜡梅）</font></span></font></font></p>
<ul>
&nbsp;&nbsp;&nbsp;&nbsp;春欲来时，看雪里、新梅品流珍绝。气韵楚江，颜色中央，数朵巧F香蜡。嫩苞珠泪圆金烛，娇腮润、蜂房微缺。画栏悄，佳人道妆，醉吟风月。
</font><p></p>
&nbsp;&nbsp;&nbsp;&nbsp;淡白轻红谩说。算何事、东君用心偏别。赋与异姿，添与清香，堪向苦寒时节。但教开后金尊满，休惆怅、落时歌阕。断肠也，繁枝为谁赠折。
</font><p></p>
</ul><p></p>
<p align="center"><font face="黑体" size="3" color="#000080">落梅花</font></font></font></p>
<ul>
&nbsp;&nbsp;&nbsp;&nbsp;寿阳妆晚，慵匀素脸，经宵醉痕堪惜。前村雪里，几枝初绽，□冰姿仙格。忍被东风，乱飘满地，残英堆积。可堪江上起离愁，凭谁说寄，肠断未归客。
</font><p></p>
&nbsp;&nbsp;&nbsp;&nbsp;流恨声传羌笛。感行人、水亭山驿。越溪信阻，仙乡路杳，但风流尘迹。香艳浓时，东君吟赏，已成轻掷。愿身长健，且凭阑，明年还放春消息。
</font><p></p>
</ul><p></p>
<p align="center"><font face="黑体" size="3" color="#000080">黄莺儿</font></font></font></p>
<ul>
&nbsp;&nbsp;&nbsp;&nbsp;多情春意忆时节。北圃人来，传道江梅，依稀芳姿，数枝新发。夸嫩脸著胭脂，腻滑凝香雪。问伊还记年时，正好相看，因甚轻别。
</font><p></p>
&nbsp;&nbsp;&nbsp;&nbsp;情切。往事散浮云，旧恨成华发。算知空对，绮槛雕栏，孜孜望人攀折。愁未见苦思量，待见重端叠。愿与永仿高堂，云雨芳菲月。
</font><p></p>
</ul><p></p>
<p align="center"><font face="黑体" size="3" color="#000080">踏青游</font></font></font></p>
<ul>
&nbsp;&nbsp;&nbsp;&nbsp;金勒狨鞍，西城嫩寒春晓。路渐入、垂杨芳草。过平堤，穿绿迳，几声啼鸟。是处里，谁家杏花临水，依约靓妆窥照。极目高原，东风露桃烟岛。望十里、红围绿遥。更相将、乘酒兴，幽情多少。待向晚、从头记将归去，说与凤楼人道。
</font><p></p>
</ul><p></p>
<p align="center"><font face="黑体" size="3" color="#000080">忆故人</font></font></font></p>
<ul>
&nbsp;&nbsp;&nbsp;&nbsp;烛影摇红向夜阑，乍酒醒、心情懒。尊前谁为唱阳关，离恨天涯远。
</font><p></p>
&nbsp;&nbsp;&nbsp;&nbsp;无奈云沈雨散。凭阑干、东风泪眼。海棠开后，燕子来时，黄昏庭院。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;金井先秋，梧叶飘黄。几回惊觉梦初长。雨微烟淡。疏雨池塘。渐蓼花明，菱花冷，藕花凉。
</font><p></p>
&nbsp;&nbsp;&nbsp;&nbsp;幽人已惯，枕单衾冷，任商飚、催换年光。问谁相伴，终日清狂。有竹间风，尊中酒，水边床。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;钟送黄昏鸡报晓。昏晓相催，世事何时了。万恨千愁人自老。春来依旧生芳草。忙处人多闲处少。闲处光阴，几个人知道。独上高楼云渺渺。天涯一点青山小。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（海棠）</font></span></font></font></p>
<ul>
&nbsp;&nbsp;&nbsp;&nbsp;锦城春色花无数。排比笙歌留客住。轻寒轻暖夹衣天，乍雨乍晴寒食路。
</font><p></p>
&nbsp;&nbsp;&nbsp;&nbsp;花虽不语莺能语。莫放韶光容易去。海棠开后月明前，纵有千金无买处。
</font><p></p>
</ul><p></p>
<p align="center"><font face="黑体" size="3" color="#000080">花发沁园春</font></font></font></p>
<ul>
&nbsp;&nbsp;&nbsp;&nbsp;帝里春归，早先妆点，皇家池馆园林。雏莺未迁，燕子乍归，时节戏弄晴阴。琼楼珠阁，恰正在、柳曲花心。翠袖艳、衣凭阑干，惯闻弦管新音。此际相携宴赏，纵行乐随处，芳树遥岑。桃腮杏脸，嫩英万叶，千枝绿浅红深。轻风终日，泛暗香、长满衣襟。洞户醉，归访笙歌，晚来云海沉沈沈。
</font><p></p>
</ul><p></p>
<p align="center"><font face="黑体" size="3" color="#000080">人月圆</font><span><font size="2" color="#FF00FF">（元夜）</font></span></font></font></p>
<ul>
&nbsp;&nbsp;&nbsp;&nbsp;小桃枝上春来早，初试薄罗衣。年年此夜，华灯盛照，人月圆时。禁街箫鼓，寒轻夜永，纤手同携。更阑人静。千门笑语，声在帘帏。
</font><p></p>
</ul><p></p>
<p align="center"><font face="黑体" size="3" color="#000080">换遍歌头</font></font></font></p>
<ul>
&nbsp;&nbsp;&nbsp;&nbsp;雪霁轻尘敛，好风初报柳。春寒浅、当三五。是处鳌山耸，金羁宝乘，游赏遍蓬壶。向黄昏时候。对双龙阙门前，皓月华灯射，变清书。
</font><p></p>
&nbsp;&nbsp;&nbsp;&nbsp;彩凤低衔天语。承宣诏传呼。飞上层霄，共陪霞觞频举。更渐阑，正回路。遥拥车佩珊珊，笼纱满香衢。指凤楼、相将醉归去。
</font><p></p>
</ul><p></p>
<p align="center"><font face="黑体" size="3" color="#000080">画堂春令</font></font></font></p>
<ul>
&nbsp;&nbsp;&nbsp;&nbsp;画堂霜重晓寒消，南枝红雪妆成。卷帘疑是弄妆人。粉面带春醒。
</font><p></p>
&nbsp;&nbsp;&nbsp;&nbsp;最爱北江临岸，含娇浅淡精神。微风不动水纹平。倒影斗轻盈。
</font><p></p>
</ul><p></p>
<p align="center"><font face="黑体" size="3" color="#000080">撼庭竹</font></font></font></p>
<ul>
&nbsp;&nbsp;&nbsp;&nbsp;绰略青梅弄春色。真艳态堪惜。经年费尽东君力。有情先到探春客。无语泣寒香，时暗度瑶席。月下风前空怅望，思携未同摘。画栏倚遍无消息。佳辰乐事再难得。还是夕阳天，空暮云凝碧。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;小雨初晴回晚照。金翠楼台，倒影芙蓉沼。杨柳垂垂风袅袅。嫩荷无数青钿小。
</font><p></p>
&nbsp;&nbsp;&nbsp;&nbsp;似此园林无限好。流落归来，到了心情少。坐到黄昏人悄悄。更应添得朱颜老。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
