<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张&nbsp;辑</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（寿秘监）</font></span></font></font></p>
<ul>
&nbsp;&nbsp;&nbsp;&nbsp;望瀛洲尺五，听海客、诧登临。记岛月分秋，天星降夕，神璧精金。他年作霖雨手，且明光奏赋寓良箴。槐府黑头旧业，芹宫青岁雄襟。
</font><p></p>
&nbsp;&nbsp;&nbsp;&nbsp;VV。宝勒向东吟。戏彩看而今。更袜步黄云，琴弹碧玉，汇泽杯斟。争先长至几日，料春风多喜鹊传音。梅蕴和羹心在，线添补衮工深。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（舟次东山忆西湖旧游）</font></span></font></font></p>
<ul>
&nbsp;&nbsp;&nbsp;&nbsp;记澄湖抱练，画舫参差，闹花时节。油壁鸣堤，有障萦屏列。燕草香融，鸦条香浅，似渭城烟雪。急管斜阳，衙娘葱`；带围寒怯。
</font><p></p>
&nbsp;&nbsp;&nbsp;&nbsp;苏小间情，绿杨如织，阑槛东好山千叠。料得如今，也翠销红歇。何限繁华，春来都付与，数声啼_。谩怆羁魂，扁舟买醉，谢公明月。
</font><p></p>
</ul><p></p>
<p align="center"><font face="黑体" size="3" color="#000080">好溪山</font></font></font></p>
<ul>
&nbsp;&nbsp;&nbsp;&nbsp;留小醉\\
</font><p></p>
&nbsp;&nbsp;&nbsp;&nbsp;孤鸿遥下夕阳寒。秋清怀抱宽。篱根香满菊金团。客中邀客看。
</font><p></p>
&nbsp;&nbsp;&nbsp;&nbsp;呼浊酒，共清欢。五弦随意弹。西窗仍见好溪山。几年谁倚栏。
</font><p></p>
</ul><p></p>
<p align="center"><font face="黑体" size="3" color="#000080">山壮劝酒</font></font></font></p>
<ul>
&nbsp;&nbsp;&nbsp;&nbsp;辑于鄱之境田家，酿酒以俟，先递词为寿\\
</font><p></p>
&nbsp;&nbsp;&nbsp;&nbsp;清吟湘碧。马首春风驿。闻说西湖梅早，又邀我、能诗客。
</font><p></p>
&nbsp;&nbsp;&nbsp;&nbsp;书尺知到日。月随人合璧。儿拟山壮劝酒，田家酿，尽N得。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寄西镛黄大闻）</font></span></font></font></p>
<ul>
&nbsp;&nbsp;&nbsp;&nbsp;忆昔风流秋社里，几人冰雪襟期。凉风吹散梦参差。寒灯多少恨，长笛不堪吹。
</font><p></p>
&nbsp;&nbsp;&nbsp;&nbsp;别去化龙潭上水，东来不寄相思。白鸥应笑太忘机。沙头重载酒，休负桂花枝。
</font><p></p>
</ul><p></p>
<p align="center"><font face="黑体" size="3" color="#000080">琐窗寒</font><span><font size="2" color="#FF00FF">（怀旧寄林七膳部）</font></span></font></font></p>
<ul>
&nbsp;&nbsp;&nbsp;&nbsp;露漏沈沈，洞房灯悄，鹊翻庭树。夜凉如水，人倚玉箫何处。澹纵横、疏星断河，点衣黄叶飞四五。向此时感旧，非关宋玉，悲秋情绪。
</font><p></p>
&nbsp;&nbsp;&nbsp;&nbsp;追念章台路。共缓辔芳尘，妒花惹絮。旧游梦寐，总付相思新句。想风流还在匆匆，暗惊鬓底霜几缕。凭危栏、立尽归鸿，脆角凝清曙。
</font><p></p>
</ul><p></p>
<p align="center"><font face="黑体" size="3" color="#000080">画蛾眉</font><span><font size="2" color="#FF00FF">（寓豆叶黄）</font></span></font></font></p>
<ul>
&nbsp;&nbsp;&nbsp;&nbsp;清明小院杏花开。半启朱扉燕子来。晓起梳头对玉台。照香腮。羞睹惊鸿瘦影回。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
