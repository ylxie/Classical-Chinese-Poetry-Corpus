<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵崇</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;日日酒围花阵。画阁红楼相近。残月醉归来，长是雨羞云困。低问。低问。独自绣帏睡稳。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;窗外燕娇莺妒。窗下梦魂无据。梦好却频惊，不到彩云深处。无绪。无绪。红重一帘花雨。
</font><p></p>
</ul><p></p>
<p align="center"><font face="黑体" size="3" color="#000080">更漏子</font></font></font></p>
<ul>
&nbsp;&nbsp;&nbsp;&nbsp;玉搔头，金约臂。娇重不胜残醉。留粉黛，晕胭脂。浅寒生玉肌。
</font><p></p>
&nbsp;&nbsp;&nbsp;&nbsp;待归来，浑未准。疑杀那回书信。春又好，思无穷。卷帘花露浓。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春尚浅。江上柳梢风软。销尽玉梅春不管。冷香和梦远。
</font><p></p>
&nbsp;&nbsp;&nbsp;&nbsp;脉脉绿窗新怨。花胜无心重翦。帘押护香闲不卷。卷帘芳事遍。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春意泄。香重一枝梅雪。寒透玉壶冰暗结。玉奴情更劣。
</font><p></p>
&nbsp;&nbsp;&nbsp;&nbsp;似语还羞奇绝。妒白怜红时节。酒力未醒双眼缬。一帘风弄月。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;晴意早。帘外数声啼鸟。有约不来春梦杳。琐窗微弄晓。
</font><p></p>
&nbsp;&nbsp;&nbsp;&nbsp;江上残梅未扫。叶底芳桃红小。天远断云尘不到。过春还草草。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春意薄。江上晚来风恶。帘外海棠花半落。睡深浑未觉。
</font><p></p>
&nbsp;&nbsp;&nbsp;&nbsp;梦想当年行乐。新恨暗添金鹊。写就金笺无处托。去鸿天一角。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（怀人）</font></span></font></font></p>
<ul>
&nbsp;&nbsp;&nbsp;&nbsp;莺歌蝶舞。池馆春多处。满架花云留不住。散作一川香雨。
</font><p></p>
&nbsp;&nbsp;&nbsp;&nbsp;相思夜夜情＿。青衫泪满啼红。料想故园桃李，也应怨月愁风。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;妒红欺绿。轻浪潮温玉。鸾袖卷香金＿＿。娇怯未消寒粟。
</font><p></p>
&nbsp;&nbsp;&nbsp;&nbsp;锦衾初罢承欢。宿妆微褪香弯，醉眼乍松还困，断云犹绕巫山。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（小姝）</font></span></font></font></p>
<ul>
&nbsp;&nbsp;&nbsp;&nbsp;丝发风轻掠，酥胸冷不侵。背人小立卸瑶簪。一缕柔情系得、几人心。
</font><p></p>
&nbsp;&nbsp;&nbsp;&nbsp;曲槛花方蓓，河桥柳未阴。红羞绿困不能禁。恼乱东风无计、等春深。
</font><p></p>
</ul><p></p>
<p align="center"><font face="黑体" size="3" color="#000080">南柯子</font></font></font></p>
<ul>
&nbsp;&nbsp;&nbsp;&nbsp;掩笑轻抬袖，慵妆浅画眉。嫩晴帘箔玉梅飞。门外寒轻疏柳、趁黄时。
</font><p></p>
&nbsp;&nbsp;&nbsp;&nbsp;绾带香罗结，交钗绿玉枝。看看又误踏青期。倚遍栏干心事、只春知。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（泛舟）</font></span></font></font></p>
<ul>
&nbsp;&nbsp;&nbsp;&nbsp;轻云过雨，炎晖初减，楼台片片余霞。曲径通幽，小阑斜护，水天薄暮人家。暝色趣归鸦，竹风交立玉，清透窗纱。断岸涟漪，乱萍芳苇绕烟沙。
</font><p></p>
&nbsp;&nbsp;&nbsp;&nbsp;依稀画艇莲娃。掩鲛绡微沁，急桨咿哑。香雾霏微，冷光摇曳，娅红深映低花。天际玉钩斜。矶边菱唱答，惊断鸣蛙。满棹白苹归去，幽兴绕天涯。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;紫陌芳尘，烟缕收寒，雨丝过云。羡交阴桃叶，窗前曲槛，认巢燕子，柳底朱门。回首年时，雾鬟风袖，袅袅娉娉娇上春。逢迎处，仅芳华缱绻，玉佩殷勤。
</font><p></p>
&nbsp;&nbsp;&nbsp;&nbsp;谁知此际销魂。漫隐约人前笑语温。记掌中纤细，真成一梦，花时怨忆，应为双文。载酒心情，教眉诗句，空悔风流曾误人。凭谁去，待寄将恨事，两处平分。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font></font></font></p>
<ul>
&nbsp;&nbsp;&nbsp;&nbsp;卷珠帘、几番花信。轻寒犹自成阵。一年芳事如朝梦，容易绿深红褪。寒食近。惟自有、断肠垂柳禁春困。琐窗深静。悄叠损缕衣，凝尘暗掩，金斗熨清润。
</font><p></p>
&nbsp;&nbsp;&nbsp;&nbsp;章台恨。准拟芳期未稳。旧游细把重忖。鉴鸾钗凤平分久，留取年时心印。谁与问。待试写花笺，密寄教郎认。妒香怜粉。欲写却还羞，轻颦浅叹，字字揽方寸。
</font><p></p>
</ul><p></p>
<p align="center"><font face="黑体" size="3" color="#000080">过秦楼</font><span><font size="2" color="#FF00FF">（和美成韵）</font></span></font></font></p>
<ul>
&nbsp;&nbsp;&nbsp;&nbsp;隐枕轻潮，拂尘疏雨，幽梦似真还断。莺雏燕婉，依约年时，花下试翻歌扇。憔悴鬓怯春寒，慢掠轻丝，柳风如箭。甚阳台渺邈，行云无准，楚天空远。应唤觉、当日琴心，只今诗思，惆怅客衣尘染。钗留股玉，袜袭钩罗，荏苒腻寒香变。问讯多情，别后笑巧颦娇，对谁长倩。但晚来江上，眼迷心想，越山两点。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font></font></font></p>
<ul>
&nbsp;&nbsp;&nbsp;&nbsp;翠羽低飞帘半揭。宝簟牙床凉似雪。窗虚云母澹无风，隔墙花动黄昏月。玉钗鸾坠发。盈盈白露侵罗袜。记逢迎，鸿惊燕婉，灯影弄明灭。
</font><p></p>
&nbsp;&nbsp;&nbsp;&nbsp;蜀雨巫云愁断绝。罗带同心留绾结。交枝红豆雨中看，为君滴尽相思血。染衣香未歇。夜阑天净魂飞越。正锁凝，一庭秋意，烟水浸空阔。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;江烟如雾水满汀。早梅花、偏占浅清。倚翠竹、寒无力，想潇湘、斜日暮云。
</font><p></p>
&nbsp;&nbsp;&nbsp;&nbsp;几回梦断阳春面，问百花、犹隔几尘。趁月夜、霜风峭，约彩鸾、同载玉笙。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;一翦微寒禁翠袂。花下重开，旧燕添新垒。风旋落红香匝地。海棠枝上鸾飞起。
</font><p></p>
&nbsp;&nbsp;&nbsp;&nbsp;薄雾笼春天欲醉。碧草澄波，的的情如水。料想红楼挑锦字。轻云淡月人憔悴。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;桃花相向东风笑。桃花忍放东风老。细草碧如烟。薄寒轻暖天。
</font><p></p>
&nbsp;&nbsp;&nbsp;&nbsp;折钗鸾作股。镜里参差舞。破碎玉连环。卷帘春睡残。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
