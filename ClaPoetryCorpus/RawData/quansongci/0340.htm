<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李子正</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（并序・总题）</font></span></font></font></p>
<ul>
&nbsp;&nbsp;&nbsp;&nbsp;窃以花虽多品，梅最先春。始因暖律之潜催，正直冰澌之初泮。前村雪里，已见一枝；山上驿边，乱飘千片。寄江南之春信，与陇上之故人。玉脸娉婷，如寿阳之传粉；冰肌莹彻，逞姑射之仙姿。不同桃李之繁枝，自有雪霜之素质。香欺青女，冷耐霜娥。月浅溪明，动诗人之清兴；日斜烟暝，感行客之幽怀。偏宜浅蕊轻枝，最好暗香疏影。况是非常之标格，别有一种之风情。娥好景难拼，那更彩云易散。凭栏赏处，已遍南枝兼北枝；秉烛看时，休问今日与昨日。且辍龙吟之三弄，更停画角之数声。庚岭将军，久思止渴；传岩元老，专待和羹。岂如凡卉之娇春，长赖化工而结宝。又况风姿雨质，晓色暮云。日边月下之妖娆，云里霜中之艳冶。初开微绽，欲落惊飞。取次芬芳，无非奇绝。锦囊佳句，但能仿佛芳姿；皓齿清歌，未尽形容雅态。追惜花之馀恨，舒乐事之馀情。试缀芜词，编成短阕。曲尽一时之景，聊资四座之欢。女伴近前，鼓子o候。
</font><p></p>
&nbsp;&nbsp;&nbsp;&nbsp;梅萼香嫩。雪里开时春粉润。雨蕊风枝。暗与黄昏取次宜。
</font><p></p>
&nbsp;&nbsp;&nbsp;&nbsp;日边月下。休问初开兼欲谢。却最妖娆。不似群花春正娇。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（风）</font></span></font></font></p>
<ul>
&nbsp;&nbsp;&nbsp;&nbsp;东风吹暖。轻动枝头娇艳头。成片惊飞。不是城南画角吹。
</font><p></p>
&nbsp;&nbsp;&nbsp;&nbsp;香英飘处。定向寿阳妆阁去。莫损柔柯。今日清香远更多。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（雨）</font></span></font></font></p>
<ul>
&nbsp;&nbsp;&nbsp;&nbsp;潇潇细雨。雨歇芳菲犹淡伫。密洒轻笼。湿遍柔枝香更浓。
</font><p></p>
&nbsp;&nbsp;&nbsp;&nbsp;琼腮微腻。疑是凝酥初点缀。冷体相宜。不似梨花带雨时。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;六花飞素。飘入枝头无觅处。密缀轻堆。只似香苞次第开。
</font><p></p>
&nbsp;&nbsp;&nbsp;&nbsp;栏边欲坠。姑射山头人半醉。墙外低垂。窥送佳人粉再吹。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（月）</font></span></font></font></p>
<ul>
&nbsp;&nbsp;&nbsp;&nbsp;寒蟾初满。正是枝头开烂熳。素质笼明。多少风姿无限情。
</font><p></p>
&nbsp;&nbsp;&nbsp;&nbsp;暗香疏影。冰麝萧萧山驿静。浅蕊轻枝。酒醒更阑梦断时。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（日）</font></span></font></font></p>
<ul>
&nbsp;&nbsp;&nbsp;&nbsp;腾腾初照。半拆琼苞还似笑。莫近柔条。只恐凝酥暖欲消。
</font><p></p>
&nbsp;&nbsp;&nbsp;&nbsp;三竿已上。点缀胭脂红荡漾。刚道宜寒。不似前村雪里看。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（晓）</font></span></font></font></p>
<ul>
&nbsp;&nbsp;&nbsp;&nbsp;急催银漏。渐渐纱窗明欲透。点检花枝。晓笛吹时几片飞。
</font><p></p>
&nbsp;&nbsp;&nbsp;&nbsp;淡烟初破。仿佛夜来飞几朵。浅粉馀香。晨起佳人带晓妆。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（晚）</font></span></font></font></p>
<ul>
&nbsp;&nbsp;&nbsp;&nbsp;天寒欲暮。别有一般姿媚处。半载斜阳。宝鉴微开试晚妆。淡烟轻处。渐近黄昏香暗度。休怕春寒。秉烛重来子细看。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（早）</font></span></font></font></p>
<ul>
&nbsp;&nbsp;&nbsp;&nbsp;阳和初布。入萼春红才半露。暖律潜催。与占百花头上开。
</font><p></p>
&nbsp;&nbsp;&nbsp;&nbsp;香英微吐。折赠一枝人已去。杨柳贪眠。不道春风已暗传。
</font><p></p>
</ul><p></p>
<p align="center"><font face="黑体" size="3" color="#000080">减兰十梅</font><span><font size="2" color="#FF00FF">（残）</font></span></font></font></p>
<ul>
&nbsp;&nbsp;&nbsp;&nbsp;香苞渐少。满地残英寒不扫。传语东君。分付南枝桃李春。
</font><p></p>
&nbsp;&nbsp;&nbsp;&nbsp;东风吹暖。南北枝头开烂熳。一任飘吹。已占东风第一枝。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
