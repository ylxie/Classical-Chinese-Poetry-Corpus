<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;汪元量</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;内家雨宿日辉辉。夹遥桃花张锦机。黄纛软舆抬圣母，红罗凉伞罩贤妃。
</font><p></p>
&nbsp;&nbsp;&nbsp;&nbsp;龙舟缥缈摇红影，羯鼓喧哗撼绿漪。阿监柳亭排燕处，美人斗把玉箫吹。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（春苑赏牡丹）</font></span></font></font></p>
<ul>
&nbsp;&nbsp;&nbsp;&nbsp;玉砌雕栏。见吴宫西子，一笑嫣然。舞困人间半，艳粉争妍。珠帘尽卷，看人间、金屋神仙。歌队里，霞裾袅娜，百般娇态堪怜。
</font><p></p>
&nbsp;&nbsp;&nbsp;&nbsp;别有一枝仙种，更同山并蒂，来奉君筵。猩蜃若教解语，曲谱应传。柘黄独步，昼笼晴，锦幄张天。试剪插，金瓶千朵，醉时细看婵娟。
</font><p></p>
</ul><p></p>
<p align="center"><font face="黑体" size="3" color="#000080">瑶花</font></font></font></p>
<ul>
&nbsp;&nbsp;&nbsp;&nbsp;天中树木，高耸玲珑，向濯缨亭曲。繁枝缀玉。开朵朵九出。飞琼环簇。唐昌曾见，有玉女、来送春目，更月夜、八仙相聚。素质粲然幽独。
</font><p></p>
&nbsp;&nbsp;&nbsp;&nbsp;江淮倦客再游，访后土琼英，树已倾覆，攀条掐干，细嗅来、尚有微微清馥。却疑天上列燕赏，催汝归速。恐后时、重谪人间，剩把铅华妆束。
</font><p></p>
</ul><p></p>
<p align="center"><font face="黑体" size="3" color="#000080">莺啼序</font><span><font size="2" color="#FF00FF">（宫中新进黄莺）</font></span></font></font></p>
<ul>
&nbsp;&nbsp;&nbsp;&nbsp;檀栾宫墙数仞，敞朱帘绣户。正春暖、飘拂和风，衮入红尘香雾。见丝柳青青，袅娜如学宫腰舞。有黄莺、恰恰飞来，一梭金羽。
</font><p></p>
&nbsp;&nbsp;&nbsp;&nbsp;小巧身儿，锦心绣口，圆滑遽如计。避人，渐飞入琼林藏身，桃杏深处。对银屏、珠圆翠陈，隔叶底、恣歌《金缕》。忽群妃，拍手惊飞，奋然高举。
</font><p></p>
&nbsp;&nbsp;&nbsp;&nbsp;晓来雨湿，花娜柳垂，误投罗网去。缓缓访、六宫寻问，玉纤争握。放入金笼，眼娇眉妩。身如旅琐，无心求友。烟窗分影光阴里，听蛮声，似怨还如诉。
</font><p></p>
&nbsp;&nbsp;&nbsp;&nbsp;青山隔断，红妆满眼，谁怜一掬。幽恨难吐，沉香拂拂。亭北阑干，已得君王顾。但暗忆、西湖美景，雨色晴光，入翠穿红，巧转娇语。莺莺休怨天家，已赠金衣公子。生前号这恩荣，物类将何补。娇黄白奏词臣，为尔翻成，太平乐府。
</font><p></p>
</ul><p></p>
<p align="center"><font face="黑体" size="3" color="#000080">失调名</font><span><font size="2" color="#FF00FF">（宫人鼓瑟奏霓裳曲）</font></span></font></font></p>
<ul>
&nbsp;&nbsp;&nbsp;&nbsp;绿荷初展。海榴花半吐，绣帘高卷。整顿朱弦，奏霓裳初遍，音清意远。恍然在广寒宫殿，窈窕柔情，绸缪细意，闲愁难剪。
</font><p></p>
&nbsp;&nbsp;&nbsp;&nbsp;曲中似哀似怨。似梧桐叶落，秋雨声颤。岂待闻铃，自泪珠如霰。春纤罢按，早心已笑慵歌懒。脉脉凭栏，槐阴转午，轻摇歌扇。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;神舟稳驾出沉流。明月辉辉命自周。两个先生暗点头。有来由。万劫轮回向此休。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;修行谁会把心降。赤凤驱将饮碧江。调引婴娇笑舞双。剔银缸。物物头头现晓窗。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;从初得得便风流。降伏龟蛇住定州。千日丹成永永收。好因由。自在逍遥万事休。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;心中无事气神和。不觉忻忻言语多。剑用■铜磨更磨。害风哥。割了舌头赶退魔。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;尘寰财色苦相萦。著爱浮华役此身。好收灵源一点真。绝贪嗔。便是逍遥到岸人。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;无无无有有无无，悟得无无便不愚。日月年时损壮粗。见元初。万道霞光攒宝珠。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font></font></font></p>
<ul>
&nbsp;&nbsp;&nbsp;&nbsp;茫茫苦海两无边。无限迷鱼戏黑渊。我掷金钩钓有缘。线儿牵。引上神州采玉莲。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;笑盈盈。晓妆扫出长眉青。长眉青。双开雉扇，六曲鸳屏。
</font><p></p>
&nbsp;&nbsp;&nbsp;&nbsp;少年心在尚多情。酒边银甲弹长筝。弹长筝。碧桃花下，醉到三更。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;雪霏霏。蓟门冷落人行稀。人行稀。秦娥渐老，着破宫衣。
</font><p></p>
&nbsp;&nbsp;&nbsp;&nbsp;强将纤指按金徽。未成曲调心先悲。心先悲。更无言语，玉箸双垂。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;天沉沉。香罗拭泪行穷阴。行穷阴。左霜右雪，冷气难禁。
</font><p></p>
&nbsp;&nbsp;&nbsp;&nbsp;几回相忆成孤斟。塞边@鼓愁人心。愁人心。北鱼南雁，望到而今。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;水悠悠。长江望断无归舟。无归舟。欲携斗酒，怕上高楼。
</font><p></p>
&nbsp;&nbsp;&nbsp;&nbsp;当年出塞拥貂裘。更听马上弹箜篌。弹箜篌。万般哀怨，一种离愁。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;风声恶。个人蕉萃凭高阁。凭高阁。相思无尽，泪珠偷落。
</font><p></p>
&nbsp;&nbsp;&nbsp;&nbsp;锦书欲寄鸿难托。那堪更听边城角。边城角。又添烦恼，又添萧索。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;如何说。人生自古多离别。多离别。年年辜负，海棠时节。
</font><p></p>
&nbsp;&nbsp;&nbsp;&nbsp;娇娇独坐成愁绝。胡笳吹落关山月。关山月。春来秋去，几番圆缺。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;马萧萧。燕支山中风飘飘。风飘飘。黄昏寒雨，直是无l。
</font><p></p>
&nbsp;&nbsp;&nbsp;&nbsp;玉人何处教吹箫。十年不见心如焦。心如焦。彩笺难寄，水远山遥。
</font><p></p>
</ul><p></p>
<p align="center"><font face="黑体" size="3" color="#000080">人月圆</font></font></font></p>
<ul>
&nbsp;&nbsp;&nbsp;&nbsp;钱塘江上春潮急，风卷锦帆飞。不堪回首，离宫别馆，杨柳依依。
</font><p></p>
&nbsp;&nbsp;&nbsp;&nbsp;蓟门听雨，燕台听雪，寒入宫衣。娇鬟慵理，香肌瘦损，红泪双垂。
</font><p></p>
</ul><p></p>
<p align="center"><font face="黑体" size="3" color="#000080">太常引</font><span><font size="2" color="#FF00FF">（四月初八日庆六十）</font></span></font></font></p>
<ul>
&nbsp;&nbsp;&nbsp;&nbsp;广寒宫殿五云边。看天上、烛金莲。香袅御炉烟。拥彩仗、千官肃然。
</font><p></p>
&nbsp;&nbsp;&nbsp;&nbsp;世间王母，月中仙子，花甲一周天。乐指沸华年，更福寿，千年万年。
</font><p></p>
</ul><p></p>
<p align="center"><font face="黑体" size="3" color="#000080">婆罗门引</font><span><font size="2" color="#FF00FF">（四有八日谢太后庆七十）</font></span></font></font></p>
<ul>
&nbsp;&nbsp;&nbsp;&nbsp;一生富贵，岂知今日有离愁。锦帆风力难收。望断燕山蓟水，万里到幽州。恨病余双眼，冷泪交流。
</font><p></p>
&nbsp;&nbsp;&nbsp;&nbsp;行年已休岁，七十又平头。梦破银屏金屋，此意悠悠。几度见青冢，虚名不足留。且把酒、细听箜篌。
</font><p></p>
</ul><p></p>
<p align="center"><font face="黑体" size="3" color="#000080">锦瑟清商引</font></font></font></p>
<ul>
&nbsp;&nbsp;&nbsp;&nbsp;玉窗夜静月流光。拂鸳弦、先奏清商。天外塞鸿飞呼，群夜渡潇湘。风回处，戛玉铿金，翩翻作新势，声声字字，历历锵锵。忽低颦有恨，此意极凄凉。
</font><p></p>
&nbsp;&nbsp;&nbsp;&nbsp;炉香帘栊正清洒，转调促柱成行。机籁杂然鸣素手，击碎琳琅。翠云深梦里昭阳。此心长。回顾穷阴绝漠，片影悠扬。那昭君更苦，香泪湿红裳。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（度宗愍忌长春宫齐醮）</font></span></font></font></p>
<ul>
&nbsp;&nbsp;&nbsp;&nbsp;咸淳十载聪明帝。不见宋家陵寝废。暂离绛阙九重天，飞过黄河千丈水。
</font><p></p>
&nbsp;&nbsp;&nbsp;&nbsp;长春宫殿仙H沸。嘉会今辰为愍忌。小儒百拜酹霞觞，寡妇孤儿流血泪。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（赋双头牡丹）</font></span></font></font></p>
<ul>
&nbsp;&nbsp;&nbsp;&nbsp;帝乡春色浓於雾。谁遣双环堆绣户。金张公子总封侯，姚魏弟兄皆列土。
</font><p></p>
&nbsp;&nbsp;&nbsp;&nbsp;碧纱窗下修花谱。交颈鸳鸯娇欲语。绛绡新结转官球，桃李仆奴何足数。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
