<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;翁溪园</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（代寿制师贾参政）</font></span></font></font></p>
<ul>
&nbsp;&nbsp;&nbsp;&nbsp;镇淮楼下旌旗，晶明辉映云山阁。宸旒倚重，折冲千里，无逾秋壑。缓带轻裘，纶巾羽扇，从容筹略。使毡裘胆破，丁宁边吏，无生事，空沙漠。
</font><p></p>
&nbsp;&nbsp;&nbsp;&nbsp;二十四桥风月，称断楼、卷尽帘箔。绂麟华旦，饱吟玉蕊，款簪金药。驿骑朝驰，宝鞍卖赐，御筵宣押。更赐环促如，中书入令，作汾阳郭。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿常州刘守）</font></span></font></font></p>
<ul>
&nbsp;&nbsp;&nbsp;&nbsp;丹鹤结青士，玄鹿待苍官。寿仙堂下，应伴凫舄戏斑。麟记当年绣绂，燕剪今朝彩胜，淑气逐椒又盘，孕毓阳和粹，独占一春先。
</font><p></p>
&nbsp;&nbsp;&nbsp;&nbsp;平淮了，勋业盛，傲东山。中原犹待经略，趣诏凤池还。更数尧阶五荚，又上华封三祝，千载圣须贤。即拜玉枝赐，长冠紫宸班。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（代寿宗室）</font></span></font></font></p>
<ul>
&nbsp;&nbsp;&nbsp;&nbsp;记得花筵，巧夕星河，初度女牛。更四双q荚，十分桂魄，中元佳致，妆点初秋。蔼蔼非烟，魅缥恚锦水郁葱佳气浮。人人道，是王孙帝胄，今日东朝。
</font><p></p>
&nbsp;&nbsp;&nbsp;&nbsp;银潢万叶源流。见一点长庚辉绛霄。似东平为善，河间献雅，风流酝藉，西汉诸刘。恰遇称觞，蓬壶歌缓，满酌蒲萄双玉舟。椿松等算，年年醉傲，花马金裘。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（代寿李尉儒人）</font></span></font></font></p>
<ul>
&nbsp;&nbsp;&nbsp;&nbsp;几番梅雨，蒲风过、端阳後。细数月轮，犹待双q秀。戏彩华堂宴，设朱门右。酌金荷，争献寿。蟠桃新熟，阿母齐长久。
</font><p></p>
&nbsp;&nbsp;&nbsp;&nbsp;一门奋建，攀桂客、无双手。好事来春在，杏苑联蓝绶。应继琼林董，却胜燕山窦。夸盛事、真罕有。金花封诰，管取重重受。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（寿人母八十三）</font></span></font></font></p>
<ul>
&nbsp;&nbsp;&nbsp;&nbsp;q荚飞双，桂分缺二。金风已肃深秋意。萱庭戏彩恰称觞，蕊宫仙子天台裔。
</font><p></p>
&nbsp;&nbsp;&nbsp;&nbsp;鹤发童颜，龟龄福备。孩儿书额添三字。常将机训付儿孙，取青行拥潘舆待。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
