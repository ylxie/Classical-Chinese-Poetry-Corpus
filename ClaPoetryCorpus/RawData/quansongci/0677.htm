<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵善扛</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">传言玉女</font><span><font size="2" color="#FF00FF">（上元）</font></span></font></font></p>
<ul>
&nbsp;&nbsp;&nbsp;&nbsp;璧月珠星，辉映小桃李。化工容易，与人间富贵。东风巷陌，春在暖红温翠。人来人去，笑歌声里。油壁青骢，第一番共燕喜。举头天上，有如人意。歌传乐府，犹是升平风味。明朝须判，醉眠花底。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;风动一川花，摇漾影迷红碧。人立杏花阴下，泛光风袭袭。
</font><p></p>
&nbsp;&nbsp;&nbsp;&nbsp;琼枝碧月互相辉，春容泫将夕。罗盖暗承花雾，渍鲛绡香湿。
</font><p></p>
</ul><p></p>
<p align="center"><font face="黑体" size="3" color="#000080">重叠金</font><span><font size="2" color="#FF00FF">（春游）</font></span></font></font></p>
<ul>
&nbsp;&nbsp;&nbsp;&nbsp;楚宫杨柳依依碧。遥山翠隐横波溢。绝艳照春。春光欲醉人。
</font><p></p>
&nbsp;&nbsp;&nbsp;&nbsp;纤纤芳草嫩。微步轻罗衬。花戴满头归。游蜂花上飞。
</font><p></p>
</ul><p></p>
<p align="center"><font face="黑体" size="3" color="#000080">重叠金</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;玉关芳草黏天碧。春风万里思行客。骄马向风嘶。道归犹未归。
</font><p></p>
&nbsp;&nbsp;&nbsp;&nbsp;南云新有雁。望眼愁边断。膏沐为谁容。倚楼烟雨中。
</font><p></p>
</ul><p></p>
<p align="center"><font face="黑体" size="3" color="#000080">重叠金</font><span><font size="2" color="#FF00FF">（春宵）</font></span></font></font></p>
<ul>
&nbsp;&nbsp;&nbsp;&nbsp;一川花月青春夜。玉容依约花阴下。月照曲阑干。红绡挹露寒。
</font><p></p>
&nbsp;&nbsp;&nbsp;&nbsp;袖香温素手。意铄金卮酒。香远绣帘开。画楼吹落梅。
</font><p></p>
</ul><p></p>
<p align="center"><font face="黑体" size="3" color="#000080">十拍子</font><span><font size="2" color="#FF00FF">（上巳）</font></span></font></font></p>
<ul>
&nbsp;&nbsp;&nbsp;&nbsp;柳絮飞时绿暗，荼蘼开后春酣。花外青帘迷酒思，陌上晴光收翠岚。佳辰三月三。解佩人逢游女，踏青草斗宜男。醉倚画阑阑槛北，梦绕清江江水南。飞鸾与共骖。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（春暮）</font></span></font></font></p>
<ul>
&nbsp;&nbsp;&nbsp;&nbsp;一年陌上寻芳意。想人在、东风里。褪粉销红春有几。青翰飞去，紫云凝伫，往事如流水。
</font><p></p>
&nbsp;&nbsp;&nbsp;&nbsp;烟横极浦山无际。暗解明问谁寄。乡在温柔何处是。轮锵阄恚静深庭院，帘影参差翠。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（盱江有怀）</font></span></font></font></p>
<ul>
&nbsp;&nbsp;&nbsp;&nbsp;桃李墙头，向人都似他年意。舞丝千丈r晴光，骀青春无际。花气薰然自醉。傍垂杨、行行缓辔。倦游无奈，回首云山，归期犹未。
</font><p></p>
&nbsp;&nbsp;&nbsp;&nbsp;玉锁楼空，鸟啼花外东风起。少年恩怨付波流，吟望朱阑倚。冉冉尘生客袂。对尊前、高情暂寄。洞天一笑，仙驭乘空，姑峰凝翠。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;新雨霁。开遍满园桃李。波暖池塘风细细。一双花鸭戏。唤起春融睡美。扶醉宿妆慵理。移步避人花影里。绣裙低@地。
</font><p></p>
</ul><p></p>
<p align="center"><font face="黑体" size="3" color="#000080">宴清都</font><span><font size="2" color="#FF00FF">（饯明远兄县丞荣满赴调）</font></span></font></font></p>
<ul>
&nbsp;&nbsp;&nbsp;&nbsp;疏柳无情绪。都不管、渡头行客欲去。犹依赖得，玉光万顷，为人留住。相从岁月如骛，叹回首、离歌又赋。更举目、斜照沉沉，西风剪剪秋墅。
</font><p></p>
&nbsp;&nbsp;&nbsp;&nbsp;君行定忆南池，歌筵舞地，花晨月午。八砖步日，三雍奏乐，送君云路。别情未抵遗爱，试听取、湖山共语。便可能、无意同倾，一尊露醑。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（别情）</font></span></font></font></p>
<ul>
&nbsp;&nbsp;&nbsp;&nbsp;汲水添瓶恰换花。蜂儿争要采，打窗纱。青春谁与度年华。弦索暗，无绪几曾。
</font><p></p>
&nbsp;&nbsp;&nbsp;&nbsp;春思正交加。马蹄声错认，客还家。花笺欲写寄天涯。羞人见，罗袖急忙遮。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;七十古来稀，吾生已半。莫把身心自萦绊。据他缘分，且凭随时消遣。但知逢酒饮，逢花看。
</font><p></p>
&nbsp;&nbsp;&nbsp;&nbsp;林泉有约，风光无限。日上花梢起来晚。芒鞋竹杖，信步水村山馆。更寻三两个，清闲伴。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（夏）</font></span></font></font></p>
<ul>
&nbsp;&nbsp;&nbsp;&nbsp;昼永重帘卷。乍池塘、一番过雨，芰荷初展。竹引新梢半含粉，绿阴扶疏满院。过花絮、蝶稀蜂懒。窗户沉沉人不到，伴清幽、时有流莺啭。凝思久，意何限。
</font><p></p>
&nbsp;&nbsp;&nbsp;&nbsp;玉钗坠枕风鬟颤。湛虚堂、壶冰莹彻，簟波零乱。自是仙姿清无暑，月影空垂素扇。破午睡、香销馀篆。一枕湖山千里梦，正白O烟棹归来晚。云弄碧，楚天远。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（春宴）</font></span></font></font></p>
<ul>
&nbsp;&nbsp;&nbsp;&nbsp;韶华骀荡。看化工尽力，安排春仗。薄雾霏烟，软风轻日，物态与人交畅。鸟声弄巧千调，楼影垂空十丈。乱花柳，粲宝钿缨络、彩丝帷帐。
</font><p></p>
&nbsp;&nbsp;&nbsp;&nbsp;佳赏。辉艳冶，笑语盈盈，花面交相向。歌连长缫，酒凝深碧，和气盎然席上。好春易苦风雨，人意难逢舒放。但拍掌。醉陶然一笑，忘形天壤。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
