<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;米友仁</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;昨夜扁舟沙外舣，淮山微雨初晴。断云飞过月还明。一天风露重，人在玉壶清。
</font><p></p>
&nbsp;&nbsp;&nbsp;&nbsp;水际不知何许是，遥林□辨微青。醉迷归梦强□凌。谁言东去雁，解寄此时情。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;醉倚朱阑一解衣。碧云迷望眼，断虹低。近来休说带宽围。人千里，还是燕双飞。
</font><p></p>
&nbsp;&nbsp;&nbsp;&nbsp;深院日初迟。绮窗帘幕静，恨生眉。不堪虚度是花时。鸿来速，争解寄相思。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;柳塘微雨。两两飞鸥来复去。倚遍重阑。人在碧云山外山。
</font><p></p>
&nbsp;&nbsp;&nbsp;&nbsp;一春离怨。日照绮窗长几线。酒病情魔。两事春来无奈何。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;浩渺湖天，酒浮黄菊携佳侣。淡烟疏雨。去鲁方怀土。
</font><p></p>
&nbsp;&nbsp;&nbsp;&nbsp;倾盖相逢，引满哦奇语。山围处。兕觥频举。不醉君无去。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;从古荆溪名胜地。溪光万顷琉璃翠。极望荷花三十里。香喷鼻。我舟日在花间舣。
</font><p></p>
&nbsp;&nbsp;&nbsp;&nbsp;向晚余霞收散绮。遥山抹黛天如水。满引一尊明月里。微风起。萧然真在华胥氏。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;小舟载酒向平湖。新凉生晓初。乱山烟外有还无。王维真画图。
</font><p></p>
&nbsp;&nbsp;&nbsp;&nbsp;风遽起，动襟裾。雨来荷溅珠。一尊相对喜君俱。醉归红袖扶。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;一曲阳关肠断处，临风惨对离尊。红妆揭调十分斟。古来多聚散，正似岭头云。
</font><p></p>
&nbsp;&nbsp;&nbsp;&nbsp;昨夜晴霄千里月，向人无限多情。娟娟今夜满虚庭。一帆随浪去，却照画船轻。
</font><p></p>
</ul><p></p>
<p align="center"><font face="黑体" size="3" color="#000080">宴桃源</font></font></font></p>
<ul>
&nbsp;&nbsp;&nbsp;&nbsp;蝶梦初回栩栩。柳岸几声莺语。萍末起微风，山外一川烟雨。凝顾。凝顾。人在玉壶深处。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;遇酒词先举，逢山眼暂明。一川风雨纵留人。不道此郎归兴、欲兼程。
</font><p></p>
&nbsp;&nbsp;&nbsp;&nbsp;客久情深□，寻欢恨不能。绳床顿睡梦纵横。赖□□□□□、□□□。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（和晏元献韵）</font></span></font></font></p>
<ul>
&nbsp;&nbsp;&nbsp;&nbsp;郊外春和宜散步。百花枝上初凝露。福地神仙多外府。藏奇趣。幽寻历遍溪边路。
</font><p></p>
&nbsp;&nbsp;&nbsp;&nbsp;薄宦浮家无定处。萍飘梗泛前人语。与子未须乡国去。来同住。且看群岫烟中雨。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（村居九日）</font></span></font></font></p>
<ul>
&nbsp;&nbsp;&nbsp;&nbsp;九秋气爽，正溪山雨过，茅檐清暇。篱菊妍英，知是为，佳节重阳开也。色妙香殊，匀浮瓯面，俗状卑金小８杩褚俊，满簪还更盈把。
</font><p></p>
&nbsp;&nbsp;&nbsp;&nbsp;村外草草杯盘，边尘不动，欲买应无价。端使晴霄风露冷，云卷烟收平野。向晚婵娟，半轮斜照，想见成清夜。玉山颓处，要看欹帽如画。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;宝晋轩窗临望处，山围水绕林萦。不堪回首到江城。墙趺围瓦砾，鸥鹭见人惊。
</font><p></p>
&nbsp;&nbsp;&nbsp;&nbsp;日愿太平归旧里，更无余事关情。小营茅舍倚云汀。四时风月里，还我醉腾腾。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;碧溪风动满文漪。雨余山更奇。淡烟横处柳行低。鸳鸯来去飞。
</font><p></p>
&nbsp;&nbsp;&nbsp;&nbsp;人似玉，醉如泥。一枝随鬓欹。夷犹双桨月平西。幽寻归路迷。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;野外不堪无胜侣，笑谈安得君同。四时景物一壶中。醉余临望处，远岫数重重。
</font><p></p>
&nbsp;&nbsp;&nbsp;&nbsp;溪上新荷初出水，花房半弄微红。晓风萧爽韵疏松。娟娟明月上，人在广寒宫。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（裁成渊明归去来辞）</font></span></font></font></p>
<ul>
&nbsp;&nbsp;&nbsp;&nbsp;阑干倚处。戏裁成、彭泽当年奇语。三径荒凉怀旧里，我欲扁舟归去。鸟倦知还，寓形宇内，今已年如许。小窗容膝，要寻情话亲侣。
</font><p></p>
&nbsp;&nbsp;&nbsp;&nbsp;郭外粗有西畴，故园松菊，日涉方成趣。流水涓涓千涧上，云绕奇峰无数。窈窕经丘，风清月了，时看烟中雨。萧然巾岸，引觞寄傲衡宇。
</font><p></p>
</ul><p></p>
<p align="center"><font face="黑体" size="3" color="#000080">醉春风</font></font></font></p>
<ul>
&nbsp;&nbsp;&nbsp;&nbsp;一阳来复群阴往。吾道从今长。万事莫关情，月夕风前，依旧须豪放。
</font><p></p>
&nbsp;&nbsp;&nbsp;&nbsp;卿云舒卷浮青嶂。从古书珍赏。满引唱新词，春意看看，又到梅梢上。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;雨过风来午暑清。榴花红照眼，向人明。一枝低映宝钗横。菖蒲酒，玉碗十分斟。
</font><p></p>
&nbsp;&nbsp;&nbsp;&nbsp;引满听新声。小轩帘半卷，远山青。几人闲处见闲情。醒还醉，为趣妙难名。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（渊明诗）</font></span></font></font></p>
<ul>
&nbsp;&nbsp;&nbsp;&nbsp;结庐人境羡陶潜。车马不来喧。胜处自多真趣，飞鸟日相还。
</font><p></p>
&nbsp;&nbsp;&nbsp;&nbsp;心既远，地仍偏。见南山。手持菊颖，山气常佳，欲辨忘言。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
