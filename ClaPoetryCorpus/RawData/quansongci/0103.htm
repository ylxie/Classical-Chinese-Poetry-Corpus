<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;袁去华</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;云冻鸟飞灭，春意著林峦。＿娥何事，醉撼瑞叶落人间。斜入酒楼歌处，微褪茅檐烟际，窗户漾光寒。西帝游何许，翳凤更骖鸾。
</font><p></p>
&nbsp;&nbsp;&nbsp;&nbsp;玉楼耸，银海眩，倚阑干。渔蓑江上归去，浑胜画图看。三嗅疏枝冷蕊，索共梅花一笑，相对两无言。月影黄昏里，清兴绕吴山。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（次黄舜举登姑苏台韵）</font></span></font></font></p>
<ul>
&nbsp;&nbsp;&nbsp;&nbsp;吴门古都会，畴昔记曾游。轻帆卸处，西风吹老白苹洲。试觅姑苏台榭，尚想吴王宫阙，陆海跨鳌头。西子竟何许，水殿漫凉秋。
</font><p></p>
&nbsp;&nbsp;&nbsp;&nbsp;画图中，烟际寺，水边楼。叫云横玉、须臾三弄不胜愁。兴废都归闲梦，俯仰已成陈迹，家在泽南州。有恨向谁说，月涌大江流。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;天下最奇处，绿水照朱楼。三高仙去，白头千古想风流。跨海晴虹垂饮，极目沧波无际，落日去渔舟。苹末西风起，橘柚洞庭秋。
</font><p></p>
&nbsp;&nbsp;&nbsp;&nbsp;记当年，携长剑，觅封侯。而今憔悴长安，客里叹淹留。回首洪崖西畔，随分生涯可老，卒岁不知愁。做个终焉计，谁羡五湖游。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（次韵别张梦卿）</font></span></font></font></p>
<ul>
&nbsp;&nbsp;&nbsp;&nbsp;一叶堕金井，秋色满蟾宫。婵娟影里，玉箫吹断碧芙蓉。缭绕宫墙千雉，森耸觚棱双阙，缥缈五云中。郁郁葱葱处，佳气夜如虹。
</font><p></p>
&nbsp;&nbsp;&nbsp;&nbsp;日华边，江海客，每从容。青钱万选，北门东观会留侬。堪叹抟沙一散，今夜扁舟何许，红蓼碧芦丛。无地寄愁绝，把酒酹西风。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送杨廷秀赴国子博士用廷秀韵）</font></span></font></font></p>
<ul>
&nbsp;&nbsp;&nbsp;&nbsp;笔阵万人敌，风韵玉壶冰。文章万丈光焰，论价抵连城。小试冯川三异，无数成阴桃李，寒谷自春生。奏牍三千字，晁董已销声。
</font><p></p>
&nbsp;&nbsp;&nbsp;&nbsp;玺书下，天尺五，运千龄。长安知在何处，指点日边明。看取纶巾羽扇，静扫神州赤县，功业小良平。翻笑凌烟阁，双鬓半星星。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（定王台）</font></span></font></font></p>
<ul>
&nbsp;&nbsp;&nbsp;&nbsp;雄跨洞庭野，楚望古湘州。何王台殿，危基百尺自西刘。尚想霓旌千骑，依约入云歌吹，屈指几经秋。叹息繁华地，兴废两悠悠。
</font><p></p>
&nbsp;&nbsp;&nbsp;&nbsp;登临处，乔木老，大江流。书生报国无地，空白九分头。一夜寒生关塞，万里云埋陵阙，耿耿恨难休。徙倚霜风里，落日伴人愁。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;鸟影度疏木，天势入平湖。沧波万顷，轻风落日片帆孤。渡口千章云木，苒苒炊烟一缕，人在翠微居。客里更愁绝，回首忆吾庐。
</font><p></p>
&nbsp;&nbsp;&nbsp;&nbsp;功名事，今老矣，待何如。拂衣归去，谁道张翰为莼鲈。且就竹深荷静，坐看山高月小，剧饮与谁俱。长啸动林木，意气欲凌虚。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;蕊珠宫女弄幽妍，初著春心娇小。自白真香，浑胜似、姑射冰肌窈窕。带雪茅檐，临溪篱落，占却春多少。天寒日暮，有人愁绝行绕。
</font><p></p>
&nbsp;&nbsp;&nbsp;&nbsp;长记流水桥边，雨晴烟淡，袅一枝清晓。梦想经年开病眼，把酒风前一笑。花骨娇多，不禁人觑，只怕轻飞了。无端羌管，夜阑声入云杪。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（和人韵）</font></span></font></font></p>
<ul>
&nbsp;&nbsp;&nbsp;&nbsp;水边篱落独横枝，苒苒风烟岑寂。踏雪寻芳村路永，竹屋西头遥识。蕙草香销，小桃红未，醉眼惊春色。罗浮何处，断肠无限陈迹。
</font><p></p>
&nbsp;&nbsp;&nbsp;&nbsp;憔悴素脸朱唇，天寒日暮，倚琅\无力。岁晚天涯驿使远，难寄江南消息。自笑平生，怜清惜淡，故国曾亲植。百花虽好，问还有恁标格。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;竹阴窗户荐微凉，积雨郊墟新霁。万里飞云都过尽，天阙星河如洗。檐隙风来，流萤飘堕，苒苒还飞起。魂清骨冷，坐来衣润空翠。
</font><p></p>
&nbsp;&nbsp;&nbsp;&nbsp;堪笑丘壑闲身，儒冠相误，著青衫朝市。功业君看清镜里，两鬓于今如此。身外纷纷，傥来适去，到了成何事。人生一世，种瓜何处无地。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次郢州张推韵）</font></span></font></font></p>
<ul>
&nbsp;&nbsp;&nbsp;&nbsp;满城风雨近重阳，云卷天空垂幕。林表初阳光似洗，屋角呼晴双鹊。香泽方熏，烘帘初下，森森霜华薄。发妆酒暖，＿人须要同酌。
</font><p></p>
&nbsp;&nbsp;&nbsp;&nbsp;老手为拂春山，休夸京兆扫，宫眉难学。客里清欢随分有，争似还家时乐。料得厌厌，云窗深锁，宽尽黄金约。不堪重省，泪和灯烬偷落。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;一番雨过一番凉，秋入苍崖青壁。昼日多阴，还又是、重九飘零江国。瘦水鳞鳞，长烟袅袅，枫叶千林赤。南山入望，为谁依旧佳色。
</font><p></p>
&nbsp;&nbsp;&nbsp;&nbsp;随分绿酒黄花，联镳飞盖，总龙山豪客。人世高歌狂笑外，扰扰于身何得。短发萧萧，风吹乌帽，醉里从＿侧。明年虽健，未知何处相忆。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;晚来侧侧清寒，冻云万里回飞鸟。故园梦断，单于吹罢，房栊易晓。西帝神游，万妃缟袂，相看一笑。泛扁舟乘兴，蹇驴觅句，山阴曲、霸陵道。
</font><p></p>
&nbsp;&nbsp;&nbsp;&nbsp;舞态随风窈窕。任穿帘、儿童休扫。洛阳高卧，萧条门巷，悄无人到。供断诗愁，夜窗还共，陈编相照。念寒梅映水，匀妆弄粉，与谁争好。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（次韵呈吕帅张漕）</font></span></font></font></p>
<ul>
&nbsp;&nbsp;&nbsp;&nbsp;汉家经略中原，上游眷此喉衿地。风行雷动，无前伟绩，伊谁扬厉。玉帐筹边，绣衣给饷，江上增气。自武侯蜕迹，羊公缓带，功名事、更谁继。
</font><p></p>
&nbsp;&nbsp;&nbsp;&nbsp;方□长驱万里。笑谈间、生擒元济。非熊未兆，封留终在，同功异世。刻就丰碑，万山直下，不须沈水。要追攀二雅，流传千古，属骚人记。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（九日次前韵）</font></span></font></font></p>
<ul>
&nbsp;&nbsp;&nbsp;&nbsp;汉江流入苍烟，戍楼吊古临无地。清霜初肃，鹰扬隼击，青霄凌厉。新雁声中，夕阳影里，千崖秋气。念东篱采菊，龙山落帽，风流在、尚堪继。
</font><p></p>
&nbsp;&nbsp;&nbsp;&nbsp;引满松醪径醉。诵坡仙、临漳宵济。茱萸细看，明年谁健，空悲身世。儿辈何知，更休说似，登山临水。那纷纷毁誉，耳边风过，我何曾记。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（八月十六日醴陵作）</font></span></font></font></p>
<ul>
&nbsp;&nbsp;&nbsp;&nbsp;雨送凉来，风将云去，晚天千顷玻璃。婵娟依旧，出海较些迟。玉兔秋毫可数，疏星外、乌鹊南飞。今何夕，空浮大白，一笑共谁持。
</font><p></p>
&nbsp;&nbsp;&nbsp;&nbsp;团栾，成露坐，云鬟香雾，玉臂清辉。任短髭争挽，问我归期。三弄楼头长笛，愁人处、休苦高吹。沈吟久，支颐细数，四十九年非。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;麦陇黄轻，桑畴绿暗，野桥新碧泱泱。怕春归去，莺语燕飞忙。风定闲花自落，穿幽径、拾蕊寻香。曾来处，孤云翠壁，依旧挂斜阳。
</font><p></p>
&nbsp;&nbsp;&nbsp;&nbsp;客愁，知几许，唯思径醉，谁与持觞。料文君衣带，为我偷长。苦忆新晴昼永，闲相伴、刺绣明窗。何时得，西风夜雨枕簟共新凉。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;马上催归，枕边唤起，谢他闲管闲愁。正难行处，云木叫钩b。似笑天涯倦客，区区地、著甚来由。真怜我，提壶劝饮，一醉散千忧。
</font><p></p>
&nbsp;&nbsp;&nbsp;&nbsp;人生，谁满百，闲中最乐，饱外何求。算苦无官况，莫要来休。住个溪山好处，随绿老、蜡屐渔舟。虽难比，东山绿野，得似个优游。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;香雾空＿，檐牙外、流萤自照。夜向久、明河东畔，电飞云绕。错落疏星垂屋角，须臾万弩鸣林杪。渐翠竹、苍梧嫩凉生，惊秋早。
</font><p></p>
&nbsp;&nbsp;&nbsp;&nbsp;人语静，签声杳。珍簟冷，纱厨小。想云穿依旧，梦寻难到。雁足空来书断绝，眉头顿著愁多少。纵细写、琴心有谁知，朱弦悄。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（滕王阁）</font></span></font></font></p>
<ul>
&nbsp;&nbsp;&nbsp;&nbsp;画栋珠帘，临无地、沧波万顷。云尽敛、西山横翠，半江沈影。斜日明边回白鸟，晚烟深处迷渔艇。听棹歌、游女采莲归，声相应。
</font><p></p>
&nbsp;&nbsp;&nbsp;&nbsp;愁似织，人谁省。情纵在，欢难更。满身香犹是，旧时荀令。宦海归来尘扑帽，酒徒散尽霜侵鬓。最愁处、独立咏苍茫，西风劲。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（都下作）</font></span></font></font></p>
<ul>
&nbsp;&nbsp;&nbsp;&nbsp;社雨衬晴，烟光暖、吴山滴翠。望绛阙、祥云亏蔽，粉垣千雉。万柳低垂春似酒，微风不动天如醉。遍万井、嬉嬉画图中，欢声里。
</font><p></p>
&nbsp;&nbsp;&nbsp;&nbsp;嗟倦客，道傍李。看人事，槐根蚁。立苍茫俯仰，漫悲身世。靖节依然求县令，元龙老去空豪气。便乘兴、一叶泛沧浪，吾归矣。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（郴州作）</font></span></font></font></p>
<ul>
&nbsp;&nbsp;&nbsp;&nbsp;晓阴薄。隔屋呼晴噪鹊。长烟袅、轻素望中，林表初阳照城郭。秋容自寂寞。清浅溪痕旋落。桥虹外，明嶂万重，云木千章映楼阁。
</font><p></p>
&nbsp;&nbsp;&nbsp;&nbsp;天涯信飘泊。漫水绕郴山，尺素难托。文园多病宽衣索。最长笛声断，画阑凭暖，黄昏前后况味恶。甚良宵闲却。
</font><p></p>
&nbsp;&nbsp;&nbsp;&nbsp;辽邈。误行乐。料恨寄徽弦，心倦梳掠。西风满院垂帘幕。对千里明月，五更悲角。归期秋尽，尚未定，怎睡著。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（次周美成韵）</font></span></font></font></p>
<ul>
&nbsp;&nbsp;&nbsp;&nbsp;小桥直。林表遥岑寸碧。斜阳外、霞绚晚空，一目千里总佳色。初寒遍泽国。投老依然是客。功名事，云散鸟飞，匣里青萍漫三尺。
</font><p></p>
&nbsp;&nbsp;&nbsp;&nbsp;重来怆陈迹。又水褪沙痕，风满帆席。鲈肥莼美曾同食。听虚阁松韵，古墙竹影，参差犹记过此驿。傍溪南山北。
</font><p></p>
&nbsp;&nbsp;&nbsp;&nbsp;悲恻。暗愁积。拥绣被焚香，谁伴孤寂。追寻恩怨无穷极。正难续幽梦，厌闻邻笛。那堪檐外，更夜雨，断又滴。
</font><p></p>
</ul><p></p>
<p align="center"><font face="黑体" size="3" color="#000080">六州歌头</font><span><font size="2" color="#FF00FF">（渊明祠）</font></span></font></font></p>
<ul>
&nbsp;&nbsp;&nbsp;&nbsp;柴桑高隐，邱壑岁寒姿。北窗下，羲黄上，古人期。俗人疑。束带真难事，赋归去，吾庐好，斜川路，携筇杖，看云飞。六翮冥冥高举，青霄外、D缴何施。且流行坎止，人世任相违。采菊东篱。
</font><p></p>
&nbsp;&nbsp;&nbsp;&nbsp;正悠然、见南山处，无穷景，与心会，有谁知。琴中趣，杯中物，醉中诗。可忘机。一笑骑鲸去，向千载，赏音稀。嗟倦翼，瞻遗像，是吾师。门外空余衰柳，摇疏翠、斜日辉辉。遣行人到此，感叹不胜悲。物是人非。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;郊原初过雨。见败叶零乱，风定犹舞。斜阳挂深树。映浓愁浅黛，遥山眉妩。来时旧路。尚岩花、娇黄半吐。到而今，唯有溪边流水，见人如故。
</font><p></p>
&nbsp;&nbsp;&nbsp;&nbsp;无语。邮亭深静，下马还寻，旧曾题处。无聊倦旅。伤离恨，最愁苦。纵收香藏镜，他年重到，人面桃花在否。念沈沈、小阁幽窗，有时梦去。
</font><p></p>
</ul><p></p>
<p align="center"><font face="黑体" size="3" color="#000080">荔枝香近</font></font></font></p>
<ul>
&nbsp;&nbsp;&nbsp;&nbsp;晓来丹枫过雨，净如扫。霜空横雁，寒日翻鸦，惊嗟岁月如流，更被酒迷花恼。转眼吴霜，点鬓催老。
</font><p></p>
&nbsp;&nbsp;&nbsp;&nbsp;细思欢游旧事，还自笑。断雨残云，都总似、梦初觉。锦鳞书断，宝箧香销向谁表。尽情说似啼鸟。
</font><p></p>
</ul><p></p>
<p align="center"><font face="黑体" size="3" color="#000080">卓牌子近</font></font></font></p>
<ul>
&nbsp;&nbsp;&nbsp;&nbsp;曲沼朱阑，缭墙翠竹晴昼。金万缕、摇摇风柳。还是燕子归时，花信来后。看淡净洗妆态，梅样瘦。春初透。
</font><p></p>
&nbsp;&nbsp;&nbsp;&nbsp;尽日明窗相守。闲共我焚香，伴伊刺绣。睡眼腾腾，今朝早是病酒。那堪更、困人时候。
</font><p></p>
</ul><p></p>
<p align="center"><font face="黑体" size="3" color="#000080">剑器近</font></font></font></p>
<ul>
&nbsp;&nbsp;&nbsp;&nbsp;夜来雨。赖倩得、东风吹住。海棠正妖饶处。且留取。悄庭户。试细听、莺啼燕语。分明共人愁绪。怕春去。
</font><p></p>
&nbsp;&nbsp;&nbsp;&nbsp;佳树。翠阴初转午。重帘未卷，乍睡起、寂寞看风絮。偷弹清泪寄烟波，见江头故人，为言憔悴如许。彩笺无数。去却寒暄，到了浑无定据。断肠落日千山暮。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（用韩干闻喜亭柱间韵）</font></span></font></font></p>
<ul>
&nbsp;&nbsp;&nbsp;&nbsp;□中原望眼，正汉水、接天流。渐霁雨虹消，清风面旋，借我凉秋。草庐旧三顾处，但孤云、翠壁晚悠悠。唯有兰皋解佩，至今犹话离愁。
</font><p></p>
&nbsp;&nbsp;&nbsp;&nbsp;迟留。叹息此生浮。去去老沧洲。念岁月侵寻，闲中最乐，饱外何求。功名付他分定，也谁能、伴得赤松游。尊酒相逢，更莫问侬，依旧狂不。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font></font></font></p>
<ul>
&nbsp;&nbsp;&nbsp;&nbsp;正阴阴、夏木听黄鹂，百啭语惺忪。乍钩窗意适，临池倒影，竹树青葱。翠盖红妆窈窕，香引一帘风。向晚追凉处，月挂梧桐。
</font><p></p>
&nbsp;&nbsp;&nbsp;&nbsp;何处楼头吹笛，渐玉绳低侧，河汉横空。想调冰雪藕，清夜与谁同。贮离愁、难凭梦寄，纵遣书、何日有征鸿。房栊静，伴人孤寂，唯有鸣蛩。
</font><p></p>
</ul><p></p>
<p align="center"><font face="黑体" size="3" color="#000080">宴清都</font></font></font></p>
<ul>
&nbsp;&nbsp;&nbsp;&nbsp;暮雨消烦暑。房栊□、顿觉秋意如许。天高云杳，山横绀碧，桂华初吐。空庭静掩桐阴，更苒苒、流萤暗度。记那时、朱户迎风，西厢待月私语。
</font><p></p>
&nbsp;&nbsp;&nbsp;&nbsp;佳期易失难重，余香破镜，虽在何据。如今要见，除非是梦。几时曾做。人言雁足传书，待尽写、相思寄与。又怎生、说得愁肠，千丝万缕。
</font><p></p>
</ul><p></p>
<p align="center"><font face="黑体" size="3" color="#000080">倾杯近</font></font></font></p>
<ul>
&nbsp;&nbsp;&nbsp;&nbsp;邃馆金铺半掩，帘幕参差影。睡起槐阴转午，鸟啼人寂静。残妆褪粉，松髻＿云慵不整。尽无言，手＿裙带绕花迳。
</font><p></p>
&nbsp;&nbsp;&nbsp;&nbsp;酒醒时，梦回处，旧事何堪省。共载寻春，并坐调筝何时更。心情尽日，一似杨花飞无定。未黄昏，又先愁夜永。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;叶舞殷红，水摇瘦碧，隐约天际帆归。寒鸦影里，断雁声中，依然残照辉辉。立马看梅。试寻香嚼蕊，醉折繁枝。山翠扫修眉。记人人、蹙黛愁时。
</font><p></p>
&nbsp;&nbsp;&nbsp;&nbsp;叹客里、光阴易失，霜侵短鬓，尘染征衣。阳台云归后，到如今、重见无期。流怨清商，空细写、琴心向谁。更难将、愁随梦去，相思惟有天知。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;吴山新摇落，湖光净、鸥鹭点涟漪。望一簇画楼，记沽酒处，几多鸣橹，争趁潮归。瑞烟外，缭墙迷远近，飞观耸参差。残日衫霞，散成锦绮，怒涛推月，辗上玻璃。
</font><p></p>
&nbsp;&nbsp;&nbsp;&nbsp;西风吹残酒，重门闭，深院露下星稀。肠断凭肩私语，织锦新诗。想翠幄香消，都成闲梦素弦声苦，浑是相思。还恁强自开解，重数归期。
</font><p></p>
</ul><p></p>
<p align="center"><font face="黑体" size="3" color="#000080">侧犯</font></font></font></p>
<ul>
&nbsp;&nbsp;&nbsp;&nbsp;篆销余馥，烛堆残蜡房栊晓。寒峭。看杏脸羞红、尚娇小。游蜂静院落，绿水摇池沼。闲绕。翠树底、支颐听啼鸟。
</font><p></p>
&nbsp;&nbsp;&nbsp;&nbsp;愁风怕雨，弹指春光了。音信杳。最堪恨、归雁过多少。困倚孤眠，昼长人悄。睡起依然，半窗残照。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;晓色明窗绮。耿残灯、寒生翠幕，鸟啼人起。一夜西园新雨过，细草闲花似洗。漾澜影、柳塘春水。闲昼双飞归来燕，正东风、漫漫吹桃李。还是个，闷天气。
</font><p></p>
&nbsp;&nbsp;&nbsp;&nbsp;回廊小院帘垂地。想连天、芳草萋迷，短长亭外。愁到春来依然在，旧事浑如梦里。又生怕、人惊憔悴。楼上谁家吹长笛，向曲中、说尽相思意。三弄处，寸心碎。
</font><p></p>
</ul><p></p>
<p align="center"><font face="黑体" size="3" color="#000080">红林檎近</font></font></font></p>
<ul>
&nbsp;&nbsp;&nbsp;&nbsp;森木蝉初噪，淡烟梅半黄。睡起傍檐隙，墙梢挂斜阳。鱼跃浮萍破处，碎影颠倒垂杨。晚庭谁与追凉。清风散荷香。
</font><p></p>
&nbsp;&nbsp;&nbsp;&nbsp;望极霞散绮，坐待月侵廊。调冰荐饮，全胜河朔飞觞。渐参横斗转，怀人未寝，别来偏觉今夜长。
</font><p></p>
</ul><p></p>
<p align="center"><font face="黑体" size="3" color="#000080">垂丝钓</font></font></font></p>
<ul>
&nbsp;&nbsp;&nbsp;&nbsp;江枫秋老。晓来红叶如扫。暮雨生寒，正北风低草。宾鸿早。乱半川残照。伤怀抱。
</font><p></p>
&nbsp;&nbsp;&nbsp;&nbsp;记西园饮处，微云弄月，梅花人面争好。路长信杳。度日房栊悄。还是黄昏到。归梦少。纵梦归易觉。
</font><p></p>
</ul><p></p>
<p align="center"><font face="黑体" size="3" color="#000080">安公子</font></font></font></p>
<ul>
&nbsp;&nbsp;&nbsp;&nbsp;弱柳丝千缕。嫩黄匀遍鸦啼处。寒入罗衣春尚浅，过一番风雨。问燕子来时，绿水桥边路。曾画楼、见个人人否。料静掩云窗，尘满哀弦危柱。
</font><p></p>
&nbsp;&nbsp;&nbsp;&nbsp;庾信愁如许。为谁都著眉端聚。独立东风弹泪眼，寄烟波东去。念永昼春闲，人倦如何度。闲傍枕、百啭黄鹂语。唤觉来厌厌，残照依然花坞。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（次陈帅用曹元宠梅花韵）</font></span></font></font></p>
<ul>
&nbsp;&nbsp;&nbsp;&nbsp;蕊珠宫阙，西帝陈嫔御。语笑梦中香，叹罗浮、几番春暮。江南岁晚，垂地冻云黄，修竹外，一枝斜，流水桥边路。
</font><p></p>
&nbsp;&nbsp;&nbsp;&nbsp;小桃半吐。羞得无藏处。不怕雪霜欺，最难禁、豪风横雨。当年诗兴，犹自记扬州，今老矣，客天涯，还认何郎否。
</font><p></p>
</ul><p></p>
<p align="center"><font face="黑体" size="3" color="#000080">一丛花</font></font></font></p>
<ul>
&nbsp;&nbsp;&nbsp;&nbsp;东风吹恨著眉心。金约瘦难任。西窗翦烛浑如梦，最愁处、南陌分襟。香歇绣囊，尘生罗幌，憔悴到如今。
</font><p></p>
&nbsp;&nbsp;&nbsp;&nbsp;小花幽院夜沈沈。凉月转槐阴。拂墙树动开朱户，又赢得、愁与更深。青翼不来，征鸿难倩，流怨入瑶琴。
</font><p></p>
</ul><p></p>
<p align="center"><font face="黑体" size="3" color="#000080">雨中花</font><span><font size="2" color="#FF00FF">（按调乃满路花）</font></span></font></font></p>
<ul>
&nbsp;&nbsp;&nbsp;&nbsp;江上西风晚。野水兼天远。云衣拖翠缕，易零乱。见柳叶满梢，秀色惊秋变，百岁今强半。两鬓青青，尽著吴霜偷换。
</font><p></p>
&nbsp;&nbsp;&nbsp;&nbsp;向老来、功名心事懒。客里愁难遣。乍飘泊、有谁管。对照壁孤灯，相与秋虫叹。人间事，经了万千，这寂寞、几时曾见。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春索寞。楼上晚来风恶。午醉初醒罗袖薄。护寒添翠幕。
</font><p></p>
&nbsp;&nbsp;&nbsp;&nbsp;愁里花时过却。闲处泪珠偷落。憔悴只羞人问著。镜中还自觉。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;深院闭。漫漫东风桃李。芳草萋迷烟雨细。秦楼何处是。
</font><p></p>
&nbsp;&nbsp;&nbsp;&nbsp;还是伤春意味。闲却踏青天气。折得海棠双蒂子。无言心自喜。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春寂寂。尽日蜂寻窗隙。隔叶黄鹂声历历。满庭芳草碧。
</font><p></p>
&nbsp;&nbsp;&nbsp;&nbsp;相对熏炉象尺。新睡觉来无力。几日郎边无信息。闲拈双六掷。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;归鸟急。照水斜阳红湿。篷底夜凉风露入。藕花香习习。
</font><p></p>
&nbsp;&nbsp;&nbsp;&nbsp;点滴城头漏涩。凄断草间虫泣。新恨旧愁眉上集。月斜还伫立。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;烟水阔。夜久风生苹末。东舫西船人语绝。四更山吐月。
</font><p></p>
&nbsp;&nbsp;&nbsp;&nbsp;客里光阴电抹。不记离家时节。楼上单于听未彻。又催征棹发。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;云障日。檐外雪销残滴。画阁红炉窗户窄。博山烟穗直。
</font><p></p>
&nbsp;&nbsp;&nbsp;&nbsp;酒入横波滟溢。羞得梅无颜色。乡有温柔元未识。更从何处觅。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;清汉曲。天际落霞孤鹜。幽草墙阴秋更绿。倚檐三两竹。
</font><p></p>
&nbsp;&nbsp;&nbsp;&nbsp;绣被焚香独宿。梦绕绿窗华屋。何日明眸光射目。夜阑更秉烛。
</font><p></p>
</ul><p></p>
<p align="center"><font face="黑体" size="3" color="#000080">金蕉叶</font></font></font></p>
<ul>
&nbsp;&nbsp;&nbsp;&nbsp;涛翻浪溢。调停得、似糖似蜜。试一饮、风生两腋。更烦襟顿失。
</font><p></p>
&nbsp;&nbsp;&nbsp;&nbsp;雾＿衫儿袖窄。出纤纤、自传坐客。觑得他、烘地面赤。怎得来痛惜。
</font><p></p>
</ul><p></p>
<p align="center"><font face="黑体" size="3" color="#000080">金蕉叶</font></font></font></p>
<ul>
&nbsp;&nbsp;&nbsp;&nbsp;行思坐忆。知他是、怎生过日。烦恼无、千万亿。诮将做饭吃。
</font><p></p>
&nbsp;&nbsp;&nbsp;&nbsp;旧日轻怜痛惜。却如今、怨深恨极。不觉长吁叹息。便直恁下得。
</font><p></p>
</ul><p></p>
<p align="center"><font face="黑体" size="3" color="#000080">金蕉叶</font></font></font></p>
<ul>
&nbsp;&nbsp;&nbsp;&nbsp;江枫半赤。雨初晴、雁空绀碧。爱篱落、黄花秀色。带零露旋摘。
</font><p></p>
&nbsp;&nbsp;&nbsp;&nbsp;向晚西风淡日。发萧萧、任从帽侧。更莫把茱萸叹息。且更持大白。
</font><p></p>
</ul><p></p>
<p align="center"><font face="黑体" size="3" color="#000080">金蕉叶</font></font></font></p>
<ul>
&nbsp;&nbsp;&nbsp;&nbsp;沈烟篆曲。可庭轩、翠梧荫绿。挂晚景、寒林数幅。对冰盘莹玉。
</font><p></p>
&nbsp;&nbsp;&nbsp;&nbsp;印枕娇红透肉。眼偷垂、睡犹未足。试纤手、清泉戏掬。看风动槛竹。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;嫩凉新霁。明月光如洗。长笛一声烟际起。人在危楼独倚。
</font><p></p>
&nbsp;&nbsp;&nbsp;&nbsp;夜深风露娟娟。抱琴谁和流泉。只有乘鸾仙子，见人愁绝无眠。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;春愁错莫。风定花犹落。斗草踏青闲过却。乳燕鸣鸠自乐。
</font><p></p>
&nbsp;&nbsp;&nbsp;&nbsp;行人江北江南。满庭萱草毵毵。且恁亡忧可矣，只他怎解宜男。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（赠歌者）</font></span></font></font></p>
<ul>
&nbsp;&nbsp;&nbsp;&nbsp;移商换羽。花底流莺语。唱彻秦娥君且住。肠断能消几许。
</font><p></p>
&nbsp;&nbsp;&nbsp;&nbsp;劝觥斜注微波。真情著在谁那。只怕如今归去，酒醒无奈愁何。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（赠游簿侍儿）</font></span></font></font></p>
<ul>
&nbsp;&nbsp;&nbsp;&nbsp;长条依旧。不似章台柳。见客入来和笑走。腻脸羞红欲透。
</font><p></p>
&nbsp;&nbsp;&nbsp;&nbsp;桃花流水茫茫。归来愁杀刘郎。尽做风情减尽，也应未怕颠狂。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;春衫袖窄。烛底横波溢。困倚屏风无气力。故故停歌驻拍。
</font><p></p>
&nbsp;&nbsp;&nbsp;&nbsp;夜深满劝金杯。曲中偷送情来。归去十分准拟，今宵梦里阳台。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（瑞香）</font></span></font></font></p>
<ul>
&nbsp;&nbsp;&nbsp;&nbsp;争妍占早。只有梅同调。紫晕丁香青盖小。比似横枝更好。
</font><p></p>
&nbsp;&nbsp;&nbsp;&nbsp;日烘锦被熏香。老夫恼得颠狂。把酒花前一笑，醉乡别有风光。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;草底虫吟。烟横水际，月淡松阴。荷近香浓，竹深凉早，销尽烦襟。
</font><p></p>
&nbsp;&nbsp;&nbsp;&nbsp;发稀浑不胜簪，更客里、吴霜暗侵。富贵功名，本来无意，何况如今。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（建康作）</font></span></font></font></p>
<ul>
&nbsp;&nbsp;&nbsp;&nbsp;白鹭洲前，乌衣巷口，江上城郭。万古豪华，六朝兴废，潮生潮落。
</font><p></p>
&nbsp;&nbsp;&nbsp;&nbsp;信流一叶飘泊。叹问米、东游计错。老眼昏花，吴山何处，孤云天角。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（长桥）</font></span></font></font></p>
<ul>
&nbsp;&nbsp;&nbsp;&nbsp;天接沧浪。晴虹垂饮，千步修梁。万顷玻璃，洞庭之外，纯浸斜阳。
</font><p></p>
&nbsp;&nbsp;&nbsp;&nbsp;西风劝我持觞。况高栋、层轩自凉。饮罢不知，此身归处，独咏苍茫。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（钓台。绍兴甲子赴试南宫登此，今三十三年矣）</font></span></font></font></p>
<ul>
&nbsp;&nbsp;&nbsp;&nbsp;一水萦回。参天古木，夹岸苍崖。三十三年，客星堂上，几度曾来。
</font><p></p>
&nbsp;&nbsp;&nbsp;&nbsp;眼看变化云雷。分白首、烟波放怀。细细平章，钓台毕竟，高似云台。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;流苏宝帐沈烟馥。寒林小景银屏曲。睡起鬓云松。日高花影重。
</font><p></p>
&nbsp;&nbsp;&nbsp;&nbsp;沈吟思昨梦。闲抱琵琶弄。破拨错成声。春愁著莫人
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（送刘帅）</font></span></font></font></p>
<ul>
&nbsp;&nbsp;&nbsp;&nbsp;重湖草木威名熟。儿童犹唱平郴曲。宴寝静帧６鞑ㄏ嫠深。
</font><p></p>
&nbsp;&nbsp;&nbsp;&nbsp;举头天尺五。稳步烟霄去。三柱黑头公。朔庭谈笑空。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（杜省干席上口占赋桃花菊）</font></span></font></font></p>
<ul>
&nbsp;&nbsp;&nbsp;&nbsp;木犀开遍芙蓉老。东篱独占秋光好。还记笑春风。新妆相映红。
</font><p></p>
&nbsp;&nbsp;&nbsp;&nbsp;莫嫌彭泽令。不似刘郎韵。把酒赋新诗。花前知是谁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;西风送雨鸣庭树。嫩寒先到孤眠处。愁极梦频惊。马嘶天渐明。
</font><p></p>
&nbsp;&nbsp;&nbsp;&nbsp;千林枫叶赤。寒事催刀尺。树杪又斜阳。迢迢归路长。
</font><p></p>
</ul><p></p>
<p align="center"><font face="黑体" size="3" color="#000080">思佳客</font><span><font size="2" color="#FF00FF">（王宰席上赠歌姬）</font></span></font></font></p>
<ul>
&nbsp;&nbsp;&nbsp;&nbsp;把酒听歌始此回。流莺花底语徘徊。神仙也许人间见，腔调新翻辇下来。
</font><p></p>
&nbsp;&nbsp;&nbsp;&nbsp;银烛拢玉山颓。谁言弱水隔蓬莱。绝胜想像高唐赋，浪作行云行雨猜。
</font><p></p>
</ul><p></p>
<p align="center"><font face="黑体" size="3" color="#000080">思佳客</font></font></font></p>
<ul>
&nbsp;&nbsp;&nbsp;&nbsp;飞燕双双掌上身。花光纷艳晚妆新。纤腰妙舞萦回雪，皓齿清歌遏住云。
</font><p></p>
&nbsp;&nbsp;&nbsp;&nbsp;欢卜夜，座添春。近前生怕主人嗔。主人见惯浑闲事，恼杀醒狂一个人。
</font><p></p>
</ul><p></p>
<p align="center"><font face="黑体" size="3" color="#000080">思佳客</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;宝阁珠宫夜未央。嫌迟怕晚不成妆。乞求鸟鹊填河汉，已早玉绳低建章。
</font><p></p>
&nbsp;&nbsp;&nbsp;&nbsp;笼月烛，闭云房。经年离恨不胜长。思量也胜＿娥在，夜夜孤眠不识双。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;庭下丛萱翠欲流。梁间双燕语相酬。日长帘底篆烟留。
</font><p></p>
&nbsp;&nbsp;&nbsp;&nbsp;金勒去遥芳草歇，玉箫吹罢紫兰秋。一年春事只供愁。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;玉骨冰肌比似谁。淡妆浅笑总相宜。一枝清绝照涟漪。
</font><p></p>
&nbsp;&nbsp;&nbsp;&nbsp;客意无聊花亦老，风烟错莫雨垂垂。溪边立马断肠时。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;一夕高唐梦里狂。云情雨意两茫茫。袖间依约去年香。
</font><p></p>
&nbsp;&nbsp;&nbsp;&nbsp;乳燕鸣鸠闲院落，垂杨芳草小池塘。墙梢冉冉又斜阳。
</font><p></p>
</ul><p></p>
<p align="center"><font face="黑体" size="3" color="#000080">山花子</font><span><font size="2" color="#FF00FF">（成支使出侍姬，次穆季渊韵）</font></span></font></font></p>
<ul>
&nbsp;&nbsp;&nbsp;&nbsp;雾阁云窗别有天。丰肌秀骨净娟娟。独立含情羞不语，总妖妍。
</font><p></p>
&nbsp;&nbsp;&nbsp;&nbsp;持酒听歌心已醉，可怜白发更苍颜。红烛纱笼休点著，月中还。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（次韩干梦中韵）</font></span></font></font></p>
<ul>
&nbsp;&nbsp;&nbsp;&nbsp;细雨斜风催日暮。一梦华胥，记得惊人句。雾阁云窗歌舞处。翠峰青嶂无重数。
</font><p></p>
&nbsp;&nbsp;&nbsp;&nbsp;解佩江头元有路。流水茫茫，尽日无人渡。一点相思愁万缕。几时却跨青鸾去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;十二峰前朝复暮。空忆兰台，公子高唐句。断雨残云无觅处。古来离合归冥数。
</font><p></p>
&nbsp;&nbsp;&nbsp;&nbsp;咫尺明河无限路。牛女佳期，犹解年年渡。细写罗笺情缕缕。雁飞不到谁将去。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;平日悲秋今已老。细看秋光自好。风紧寒生早。漫将短发还吹帽。
</font><p></p>
&nbsp;&nbsp;&nbsp;&nbsp;寂寞东篱人不到。只有渊明醉倒。一笑留残照。世间万事蝇头小。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font></font></font></p>
<ul>
&nbsp;&nbsp;&nbsp;&nbsp;雨过残阳明远树。树底鸣蝉无数。临水人家住。靠西便入江南路。
</font><p></p>
&nbsp;&nbsp;&nbsp;&nbsp;曲迳通幽深几许。翠竹短窗无暑。小立凭肩语。个中曾是孤眠处。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;明眸皓齿，丰肌秀骨，浑是揉花碎玉。十分心事有谁知，暗恼得、愁红怨绿。
</font><p></p>
&nbsp;&nbsp;&nbsp;&nbsp;残云断雨，不期而会，也要天来大福。若还虚度可怜宵，便做下、来生不足。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;牛郎织女，因缘不断，结下生生世世。人言恩爱久长难，又不道、如今几岁。
</font><p></p>
&nbsp;&nbsp;&nbsp;&nbsp;眼穿肠断，一年今夜，且做不期而会。三杯酒罢闭云房，管上得、床儿仝睡。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;荷花风细竹娟娟。新浴晚凉天。钩帘坐期素月，相对理朱弦。
</font><p></p>
&nbsp;&nbsp;&nbsp;&nbsp;歌扇底，舞裙边。旧因缘。嬖髂Ｑ，别没包弹，只欠心坚。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（中秋微雨，入夜开霁，吕履谦座上赋此）</font></span></font></font></p>
<ul>
&nbsp;&nbsp;&nbsp;&nbsp;晓来犹自雨冥冥。投晚却能晴。＿娥为谁著意，洗得十分明。
</font><p></p>
&nbsp;&nbsp;&nbsp;&nbsp;人自老，兔长生。酒徐倾。杯行到手，休更推辞，转眼参横。
</font><p></p>
</ul><p></p>
<p align="center"><font face="黑体" size="3" color="#000080">相思引</font></font></font></p>
<ul>
&nbsp;&nbsp;&nbsp;&nbsp;皓齿清歌绝代音。眼波斜处寄情深。东风吹散，云雨杳难寻。
</font><p></p>
&nbsp;&nbsp;&nbsp;&nbsp;试手罗笺花样在，唾窗茸线暗尘侵。向来多事，触绪碎人心。
</font><p></p>
</ul><p></p>
<p align="center"><font face="黑体" size="3" color="#000080">相思引</font></font></font></p>
<ul>
&nbsp;&nbsp;&nbsp;&nbsp;晓鉴燕脂拂紫绵。未忄欠梳掠髻云偏。日高人静，沈水袅残烟。
</font><p></p>
&nbsp;&nbsp;&nbsp;&nbsp;春老菖蒲花未著，路长鱼雁信难传。无端风絮，飞到绣床边。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（登郢州城楼）</font></span></font></font></p>
<ul>
&nbsp;&nbsp;&nbsp;&nbsp;楼槛凌风，四边浑是青山绕，水空相照。天末归帆小。
</font><p></p>
&nbsp;&nbsp;&nbsp;&nbsp;家在江南，三迳都荒了。何时到。暗尘扑帽。应被渊明笑。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;徙倚虚檐，柳阴疏处看飞鸟。水平池沼。云影闲相照。
</font><p></p>
&nbsp;&nbsp;&nbsp;&nbsp;点翰舒笺，字密蝇头小。还揉了。路长山杳。寄得愁多少。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;微红嫩白。照水横枝初摘索。一梦扬州。客里相逢无限愁。
</font><p></p>
&nbsp;&nbsp;&nbsp;&nbsp;黄昏院落。细细清香无处著。觅句持觞。鬓点吴霜不碍狂。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（灯下见梅）</font></span></font></font></p>
<ul>
&nbsp;&nbsp;&nbsp;&nbsp;灯前初见。冰玉玲珑惊眼眩。艳溢香繁。绝胜溪边月下看。
</font><p></p>
&nbsp;&nbsp;&nbsp;&nbsp;铅华尽洗。只有檀唇红不退。倾坐精神。全似当时一个人。
</font><p></p>
</ul><p></p>
<p align="center"><font face="黑体" size="3" color="#000080">归字谣</font></font></font></p>
<ul>
&nbsp;&nbsp;&nbsp;&nbsp;归。目断吾庐小翠微。斜阳外，白鸟傍山飞。
</font><p></p>
</ul><p></p>
<p align="center"><font face="黑体" size="3" color="#000080">归字谣</font></font></font></p>
<ul>
&nbsp;&nbsp;&nbsp;&nbsp;归。随分家山有蕨薇。陶元亮，千载是吾师。
</font><p></p>
</ul><p></p>
<p align="center"><font face="黑体" size="3" color="#000080">玉团儿</font></font></font></p>
<ul>
&nbsp;&nbsp;&nbsp;&nbsp;吴江渺渺疑天接。独著我、扁舟一叶。步袜凌波，芙蓉仙子，绿盖红颊。
</font><p></p>
&nbsp;&nbsp;&nbsp;&nbsp;登临正要诗弹压。叹老去、都忘句法。剧饮狂歌，清风明月，相应相答。
</font><p></p>
</ul><p></p>
<p align="center"><font face="黑体" size="3" color="#000080">青山远</font><span><font size="2" color="#FF00FF">（题王见几侍儿真）</font></span></font></font></p>
<ul>
&nbsp;&nbsp;&nbsp;&nbsp;花竹亭轩。曲迳通幽小洞天。翠帏苒苒隔轻烟。锁婵娟。
</font><p></p>
&nbsp;&nbsp;&nbsp;&nbsp;画图初试春风面，消得东君著意怜。到伊歌扇舞裙边。要前缘。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;垂鬟初学窥门户。妙舞妍歌俱独步。引成密约笑言间，认得真情离别处。
</font><p></p>
&nbsp;&nbsp;&nbsp;&nbsp;潘郎两鬓今如许。纵得相逢知认否。多时无雁寄书来，今夜倩风吹梦去。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;醉捻黄花，笑持白羽。秋江绿涨迷平楚。燕鸿曾寄去年书，汉皋不记来时路。
</font><p></p>
&nbsp;&nbsp;&nbsp;&nbsp;天际归舟，云中烟树。兰成憔悴愁难赋。香囊钿合忍重看，风裳水佩寻无处。
</font><p></p>
</ul><p></p>
<p align="center"><font face="黑体" size="3" color="#000080">南柯子</font></font></font></p>
<ul>
&nbsp;&nbsp;&nbsp;&nbsp;秋晚霜初肃，江寒雾未收。西风吹老白苹洲。长笛一声、谁在水边楼。
</font><p></p>
&nbsp;&nbsp;&nbsp;&nbsp;带绿枨新破，真醇酒旋＿。簪花莫怪老人羞。直是黄花、羞上老人头。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（七夕悼亡）</font></span></font></font></p>
<ul>
&nbsp;&nbsp;&nbsp;&nbsp;娟娟缺月梧桐影。云度银潢静。夜深檐隙下微凉。醒尽酒魂何处、藕花香。
</font><p></p>
&nbsp;&nbsp;&nbsp;&nbsp;鹊桥初会明星上。执手还惆怅。莫嗟相见动经年。犹胜人间一别、便终天。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;月照席。不知天上今何夕。今何夕。鹊桥初就，玉绳低侧。
</font><p></p>
&nbsp;&nbsp;&nbsp;&nbsp;暂时不见犹寻觅。那堪更作经年隔。经年隔。许多良夜，怎生闲得。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;荷花香。竹风凉。万动声沈更点长。荧荧月半床。
</font><p></p>
&nbsp;&nbsp;&nbsp;&nbsp;好思量。恶凄惶。独立西厢花拂墙。如今空断肠。
</font><p></p>
</ul><p></p>
<p align="center"><font face="黑体" size="3" color="#000080">东城引</font></font></font></p>
<ul>
&nbsp;&nbsp;&nbsp;&nbsp;陇头梅半吐。江南岁将暮。闲窗尽日将愁度。黄昏愁更苦。
</font><p></p>
&nbsp;&nbsp;&nbsp;&nbsp;归期望断，双鱼尺素。念嘶骑、今到何处。残灯背壁三更鼓。斜风吹细雨。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
