<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;严&nbsp;仁</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;寄一曲歌，睹物怀人，想见临风激烈也\\
</font><p></p>
&nbsp;&nbsp;&nbsp;&nbsp;兰芷湘东国。正愁予、一江红叶，水程孤驿。欲写潇湘无限意，那得如椽彩笔。但满眼、西风萧瑟。我所思兮何处所，在镡津、津上沧湾侧。谁氏子，阆风客。阆风仙客才无敌。赋悲秋、抑扬顿挫，流离沈郁。百赋千诗朝复暮，解道波涛春力。忆共尔、乘槎吹笛。八表神游吾梦见，涉洞庭、青草烟波隔。空怅望、楚天碧。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（清浪轩送春）</font></span></font></font></p>
<ul>
&nbsp;&nbsp;&nbsp;&nbsp;碧浪摇春渚。浸虚檐、蒲萄暄，翠绡掀舞。委曲经过台下路，载取落花东去。问花亦、漂流良苦。花不能言应有恨，恨十分、都被春风误。同此恨，有飞絮。
</font><p></p>
&nbsp;&nbsp;&nbsp;&nbsp;人生聚散元无据。尽凭阑、一尊相对，苹州春暮。嫉色冲冲空怅望，泪尽世间儿女。君不见、千金求赋。飞燕婕妤今何在，看粘云、江影伤千古。流不云，断魂处。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（送杜子野赴省）</font></span></font></font></p>
<ul>
&nbsp;&nbsp;&nbsp;&nbsp;说到城南杜。尽风流、至今人号，去天尺五。家世联翩苍玉佩，自有文章机杼。看鸾凤、九霄轩翥。文阵堂堂新得隽，正少年、壮气虹霓吐。拈彩笔，月城去。
</font><p></p>
&nbsp;&nbsp;&nbsp;&nbsp;出关相送梅千树。雪连空、马蹄特特，晓寒人度。帝里春浓花似海，催人明光奏赋。须快展、亨衢阔步。随世功名真漫浪，要平生、所学期无负。须记得，别时语。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font><span><font size="2" color="#FF00FF">（南剑双溪楼）</font></span></font></font></p>
<ul>
&nbsp;&nbsp;&nbsp;&nbsp;五月人间挥汗雨。离恨一襟何处去。双溪楼下碧千寻，双溪楼上匏尊举。晚凉生绿树。渔灯几点依洲渚。莫狂歌，潭空月净，惨惨瘦蛟舞。
</font><p></p>
&nbsp;&nbsp;&nbsp;&nbsp;变化往来无定所。求剑刻舟应笑汝。只今谁是晋司空，斗牛奕奕红光吐。我来空吊古。与君同记凭阑语。问沧波，乘槎此去，流到天河否。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font><span><font size="2" color="#FF00FF">（寿萧禹平知县）</font></span></font></font></p>
<ul>
&nbsp;&nbsp;&nbsp;&nbsp;云表金茎珠璀璨。当日投怀惊玉燕。文章议论压西■，风流姓字翔东观。紫皇嗟见晚。祥麟五色留金殿。大江西，铜章墨缓，暂尔烦君绾。
</font><p></p>
&nbsp;&nbsp;&nbsp;&nbsp;十二金钗扶玉盏。锦瑟随急管。兽炉动彩云高，秋声拍碎红牙板。趣君归翰苑。莱衣焕烂潘舆稳。任方瞳，从今看到，弱水波清浅。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font><span><font size="2" color="#FF00FF">（别忆）</font></span></font></font></p>
<ul>
&nbsp;&nbsp;&nbsp;&nbsp;朱户绿窗深窈窕。闪闪华旗红干小。相逢斜柳绊轻舟，渚香不断苹花老。西风吹梦草。题诗未了还惊觉。独伤心，凄凉故馆，月过西楼悄。
</font><p></p>
&nbsp;&nbsp;&nbsp;&nbsp;楼外斜河低浸斗。夜已如何夜将晓。心期欲寄赤鳞鱼，秋云不动秋江渺。相思千里道。多情直被无情恼。玉台前，请君试看，华发添多少。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（题连州翼然亭呈欧守）</font></span></font></font></p>
<ul>
&nbsp;&nbsp;&nbsp;&nbsp;翼然新榜高亭，翰林铁画燕公手。滁阳盛事，何人重继，湟川太守。太守谓谁，文章的派，醉翁贤胄。对千峰削翠，双溪注玉，端不减、琅琊秀。
</font><p></p>
&nbsp;&nbsp;&nbsp;&nbsp;坐啸清香画戟，听丁丁、滴花晴漏。棠阴画寂，细赓赓客，竹枝杨柳。只恐明朝，绨封趣观，未容借冠。尽江山识赏，盐梅事业，焕青颤旧。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（题天风海涛呈潘料院）</font></span></font></font></p>
<ul>
&nbsp;&nbsp;&nbsp;&nbsp;飚车飞上蓬莱，不须更跨琴高鲤。砉然长啸，天风■洞，云涛无际。我欲乘桴，从兹浮海，约任公子。办虹竿千丈，瞎澄迨亲点对连鳌饵。
</font><p></p>
&nbsp;&nbsp;&nbsp;&nbsp;谁榜佳名空翠。紫阳仙、去骑箕尾。银钩铁画，龙怒凤翥，留人间世。更忆东山，哀筝一曲，洒沾襟泪。到而今，幸有高亭遗爱，寓甘棠意。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（题盱江伟观）</font></span></font></font></p>
<ul>
&nbsp;&nbsp;&nbsp;&nbsp;城头杰观峥嵘，重阑下瞰苍龙脊。镂珉盘础，雕檀竦■，玲珑金碧。华子冈头，麻源谷口，神仙窟宅。道至今清夜，月明风冷，常隐隐、闻笙笛。
</font><p></p>
&nbsp;&nbsp;&nbsp;&nbsp;翠壁烟霞缥缈，更寒泉、飞空千尺。数峰江上，孤舟天际，夕阳红湿。抖擞征尘，浩然长啸，跨青鸾翼。向凤岗西望，遥酾斗酒，酹文章伯。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（上韵州方检详，时有节制之命）</font></span></font></font></p>
<ul>
&nbsp;&nbsp;&nbsp;&nbsp;惨淡望京阙，慷慨梦天山。引杯中夜看剑，壮气刷幽燕。鼍鼓满天催曙，画角连云啸月，吹断戍瓶烟。犀角赤兔马，虎帐绿熊毡。
</font><p></p>
&nbsp;&nbsp;&nbsp;&nbsp;仗汉节，伸大义，伐可汗。青冥更下斧钺，赤子要君安。铁骑千君观猎，宫样十眉环座，■■听鸣弦。莫厌兜鍪冷，归去又貂蝉。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（社日有怀）</font></span></font></font></p>
<ul>
&nbsp;&nbsp;&nbsp;&nbsp;东风吹雾雨，更吹起、夹衣寒。正莽莽丛林，潭潭伐鼓，郁郁焚兰。阑干曲、多少意，看青烟如篆绕溪湾。桑柘绿阴犹薄，杏桃红雨初翻。
</font><p></p>
&nbsp;&nbsp;&nbsp;&nbsp;飞花片片走潺。问何日西还。叹扰扰人生，纷纷离合，渺渺悲欢。想云Z、何处也，对芳时、应只在人间。惆怅回纹锦字，断肠斜日云山。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（快阁）</font></span></font></font></p>
<ul>
&nbsp;&nbsp;&nbsp;&nbsp;杰阁青红天半倚。万里归舟，更近阑干舣。木落山寒凫雁起。一声渔笛沧洲尾。
</font><p></p>
&nbsp;&nbsp;&nbsp;&nbsp;千古文章黄太史。虱虱高风，长照冰壶里。何以荐君秋菊蕊。癯瓢为酌西江水。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;院静日长花气暖。一簇娇红，得见春深浅。风送生香来近远。笑声只在秋千畔。
</font><p></p>
&nbsp;&nbsp;&nbsp;&nbsp;目力未穷肠已断。一寸芳心，更逐游丝乱。朱户对开帘卷半。日斜江上春风晚。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（怨别）</font></span></font></font></p>
<ul>
&nbsp;&nbsp;&nbsp;&nbsp;一径萧条落叶深。离肠凄断月明砧。征鸿送恨连云起，促织惊秋傍砌吟。
</font><p></p>
&nbsp;&nbsp;&nbsp;&nbsp;风悄悄，夜沈沈。鸳机坐冷晓霜侵。挑成锦字心相向，未必君心似妾心。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;多病春来事事慵。偶因扑蝶到庭中。落红万叠花经雨，斜碧千条柳因风。
</font><p></p>
&nbsp;&nbsp;&nbsp;&nbsp;深院宇，小帘栊。几年离别恰相逢。擎觞未饮心先醉，为有春愁似酒浓。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（别意）</font></span></font></font></p>
<ul>
&nbsp;&nbsp;&nbsp;&nbsp;行尽春山春事空。别愁离恨满江东。三更鼓润官楼雨，五夜灯残客舍风。
</font><p></p>
&nbsp;&nbsp;&nbsp;&nbsp;寒淡淡，晓胧胧。黄鸡催断丑时钟。紫骝嚼勒金衔响，卫破飞花一道红。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（惜别）</font></span></font></font></p>
<ul>
&nbsp;&nbsp;&nbsp;&nbsp;一曲危弦断客肠。津桥捩■转牙樯。江心云带蒲帆重，楼上风吹粉泪香。
</font><p></p>
&nbsp;&nbsp;&nbsp;&nbsp;瑶草碧，柳芽黄。载将离恨过潇湘。请君看取东流水，方识人间别意长。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;病去那知春事深。流莺唤起惜春心。桐舒碧叶a三寸，柳引金丝可一寻。
</font><p></p>
&nbsp;&nbsp;&nbsp;&nbsp;怜绣阁，对云岑。苦无多力懒登临。翠罗衫底寒犹在，弱骨难支瘦不禁。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（闺情）</font></span></font></font></p>
<ul>
&nbsp;&nbsp;&nbsp;&nbsp;高杏酣酣出短墙。垂杨袅袅蘸池塘。文鸳藉草眠春昼，金鲫吹波弄夕阳。
</font><p></p>
&nbsp;&nbsp;&nbsp;&nbsp;间倚镜，理明妆。自翻银叶炷衙香。鸣鞭已过青楼曲，不是刘郎定阮郎。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（闺情）</font></span></font></font></p>
<ul>
&nbsp;&nbsp;&nbsp;&nbsp;公子诗成著锦袍。王家桃叶旧妖娆。檀槽急斜金雁，彩袖翩跹翠翘。
</font><p></p>
&nbsp;&nbsp;&nbsp;&nbsp;沈水过，懒重烧。十分浓醉十分娇。复罗帐里春寒少，只恐香酥拍渐消。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;春风只在园西畔。荠菜花繁胡蝶乱。冰池晴绿照还空，香径落红吹已断。
</font><p></p>
&nbsp;&nbsp;&nbsp;&nbsp;意长翻恨游丝短。尽日相思罗带缓。宝奁明月不欺人，明日归来君试看。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;鳃花轻拂紫绵香。琼杯初暖妆。贪凭雕槛看鸳鸯。无心上绣床。
</font><p></p>
&nbsp;&nbsp;&nbsp;&nbsp;风絮乱。恣轻狂。恼人依旧忙。梦随残雨下高唐。悠悠春梦长。
</font><p></p>
</ul><p></p>
<p align="center"><font face="黑体" size="3" color="#000080">婆罗门引</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;花明柳暗，一天春色绕朱楼。断鸿声唤人愁。欲问归鸿何处，身世自悠悠。正东风留滞，楚尾吴头。追思旧游。叹双鬓、飒惊秋。可惜等间孤了，酒令花筹。断弦难续，谩题诗、分付水东流。流不到、蓬岛瀛洲。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（春景）</font></span></font></font></p>
<ul>
&nbsp;&nbsp;&nbsp;&nbsp;拍堤春水蘸垂杨。水流花片香。弄花■柳小鸳鸯。一双随一双。
</font><p></p>
&nbsp;&nbsp;&nbsp;&nbsp;帘半卷，露新妆。春衫是柳黄。倚阑看处背斜阳。风流暗断肠。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（舟行）</font></span></font></font></p>
<ul>
&nbsp;&nbsp;&nbsp;&nbsp;晓色未分明，敲动月边鼍鼓。卯酒一杯径醉，又别君南浦。
</font><p></p>
&nbsp;&nbsp;&nbsp;&nbsp;春江如席照晴空，大舶夹双橹。肠断斜阳渡口，正落红如雨。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（章贡别怀）</font></span></font></font></p>
<ul>
&nbsp;&nbsp;&nbsp;&nbsp;一声水调解兰舟。人间无此愁。无情江水东流去，与我泪争流。
</font><p></p>
&nbsp;&nbsp;&nbsp;&nbsp;人已远，更回头。苦凝眸。断魂何处，梅花岸曲，小小红楼。
</font><p></p>
</ul><p></p>
<p align="center"><font face="黑体" size="3" color="#000080">多丽</font></font></font></p>
<ul>
&nbsp;&nbsp;&nbsp;&nbsp;最无端，官楼画角轻软。一声来、深闺深处，把人好梦惊回。许多愁、尽教奴受，些个事、未必君知。泪滴兰衾，寒生珠幌，翠云撩乱枕频欹。窗儿上、几条残月，斜玉界罗帷。更堪听，霜摧败叶，静扣朱扉。
</font><p></p>
&nbsp;&nbsp;&nbsp;&nbsp;念别离、千里万里，问何日是归期。关情处、鱼来雁往，断肠是、兔走鸟飞。美景良辰，赏心乐事，风流孤负缕金衣。谩赢得、花颜玉骨，瘦损为相思。归须早，刘郎双鬓，莫遣成丝。
</font><p></p>
</ul><p></p>
<p align="center"><font face="黑体" size="3" color="#000080">一落索</font><span><font size="2" color="#FF00FF">（春怀）</font></span></font></font></p>
<ul>
&nbsp;&nbsp;&nbsp;&nbsp;清晓莺啼红树。又一双飞去。日高花气扑人来，独自价、伤春无绪。
</font><p></p>
&nbsp;&nbsp;&nbsp;&nbsp;别后暗宽金缕。倩谁传语。一春不忍上高楼，为怕见、分携处。
</font><p></p>
</ul><p></p>
<p align="center"><font face="黑体" size="3" color="#000080">南柯子</font></font></font></p>
<ul>
&nbsp;&nbsp;&nbsp;&nbsp;柳陌通云径，琼梳启翠楼。桃花纸薄渍水油。记得年时诗句、为君留。
</font><p></p>
&nbsp;&nbsp;&nbsp;&nbsp;晓绿千层出，春红一半休。门前溪水泛花流。流到西州犹是、故家愁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（双浮亭）</font></span></font></font></p>
<ul>
&nbsp;&nbsp;&nbsp;&nbsp;征鸿点破空云碧。丹霞染出新秋色。返照落平洲。半江红锦流。
</font><p></p>
&nbsp;&nbsp;&nbsp;&nbsp;风清鱼笛晚。寸寸愁肠断寄语笛休横。只消三两声。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
