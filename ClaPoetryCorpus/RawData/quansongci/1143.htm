<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张绍文</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（淮城感兴）</font></span></font></font></p>
<ul>
&nbsp;&nbsp;&nbsp;&nbsp;举杯呼月，问神京何在，淮山隐隐。抚剑频看勋业事，惟有孤忠挺挺。宫阙腥膻，衣冠沦没，天地凭谁整。一枰棋坏，救时著数宜紧。
</font><p></p>
&nbsp;&nbsp;&nbsp;&nbsp;虽是幕府文书，玉关烽火，暂送平安信。满地干戈犹未戢，毕竟中原谁定。便欲凌空，飘然直上，拂拭山河影。倚风长啸，夜深霜露凄冷。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（春晚）</font></span></font></font></p>
<ul>
&nbsp;&nbsp;&nbsp;&nbsp;日迟风软花香，因人天气情怀懒。牡丹谢了，酴开後，红稀绿暗。慵下妆楼，倦吟鸾镜，粉轻脂淡。叹韶华迤逦，将春归去，沈思处、空肠断。
</font><p></p>
&nbsp;&nbsp;&nbsp;&nbsp;长是愁蛾不展。话春心、只凭双燕。良辰美景，可堪虚负，登临心眼。雁杳鱼沈，信音难托，水遥山远。但无言，倚遍阑干十二，对芳天晚。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（为兄风云水月主人寿）</font></span></font></font></p>
<ul>
&nbsp;&nbsp;&nbsp;&nbsp;丹台仙伯，记踪迹当年、琼楼金阙。底事来游人世界，为爱风云水月。结屋南园，境随人胜，不是溪山别。今朝初度，碧莲千顷齐发。
</font><p></p>
&nbsp;&nbsp;&nbsp;&nbsp;况是鸳侣新偕，凤雏才长，占人间欢悦，且尽壶天终夕醉，听取妙歌千阕。待得西风，鹗书飞上，更复青毡物。功成名遂，赤松还伴高洁。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（为叔父云溪主人寿）</font></span></font></font></p>
<ul>
&nbsp;&nbsp;&nbsp;&nbsp;数遍时贤，谁似云溪，未老得闲。自抽身州县，归体旧隐，灰心名利，跳出尘寰。卸却朝衣，笑拈拄杖，日在花阴竹径间。身轻健，任高眼晏起，渴饮饥餐。
</font><p></p>
&nbsp;&nbsp;&nbsp;&nbsp;垂弧猛省当年。且约住春风开寿筵。况园亭池馆，新奇佳丽，弟兄子侄，歌笑团栾。绿鬓朱颜，纶巾羽扇，做个人间长寿仙。霞觞举，愿年年今日，长对南山。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
