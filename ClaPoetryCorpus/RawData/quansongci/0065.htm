<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;洪&nbsp;皓</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;不假施朱，鹤翎初试轻红亚。为栽堂下。更咏樵人画。
</font><p></p>
&nbsp;&nbsp;&nbsp;&nbsp;绿叶青枝，辨认诗亏价。休催也。忍寒郊野。留待东坡马。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（腊梅）</font></span></font></font></p>
<ul>
&nbsp;&nbsp;&nbsp;&nbsp;耐久芳馨，拟将蜂蜡龙涎亚。化工裁下。风韵胜如画。
</font><p></p>
&nbsp;&nbsp;&nbsp;&nbsp;鼻观先通，顿减沈檀价。思量也。梦游吴野。凭仗神为马。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（和腊梅）</font></span></font></font></p>
<ul>
&nbsp;&nbsp;&nbsp;&nbsp;蜂房余液。写就南枝凌正色。折干垂芳。点缀如生秘暗香。
</font><p></p>
&nbsp;&nbsp;&nbsp;&nbsp;寿阳妆样。纤手拈来簪髻上。恍若还家。暂睹真花压百花。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（和赵粹文元宵）</font></span></font></font></p>
<ul>
&nbsp;&nbsp;&nbsp;&nbsp;鳌山凤阙，多少飞琼侣。J俟翠华临，庆新春、金波盈五。莲灯开遍，侍从尽登楼，簪花赴。传柑处。咫尺聆天语。
</font><p></p>
&nbsp;&nbsp;&nbsp;&nbsp;厌厌欲罢，宣劝犹旁午。扶上玉花骢，更踟蹰、梨园四部。追思往事，一夕九回肠，皇恩溥。归期阻。引领江南路。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;属三秋正半，暮云敛、月舒圆。误警鹤鸣皋，栖乌绕树，魑魅惊旋。寻常对三五夜，纵清光、皎洁未精妍。须是风高气爽，一轮绝后光前。
</font><p></p>
&nbsp;&nbsp;&nbsp;&nbsp;无偏。故国迢迢，千万里、共婵娟。但陟屺瞻驰，高楼念远，宁不凄然。天涯更新雁过，□哀嗷、出塞影联翩。空俾骚人叹羡，向隅耿耿无眠。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（重阳）</font></span></font></font></p>
<ul>
&nbsp;&nbsp;&nbsp;&nbsp;对金商暮节，此时客、意难忘。正卉木雕零，蛩韵切，宾雁南翔。东篱有黄蕊绽，是幽人、最爱折浮觞。须信凌霜可赏，任他落帽清狂。
</font><p></p>
&nbsp;&nbsp;&nbsp;&nbsp;茫茫。去国三年，行万里、过重阳。奈眷恋庭闱，矜怜幼稚，堕泪回肠。凭栏处空引领，望江南、不见转凄凉。羁旅登高易感，况于留滞殊方。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（排闷）</font></span></font></font></p>
<ul>
&nbsp;&nbsp;&nbsp;&nbsp;丧乱佳辰不易攀。四逢寒食尽投闲。踏青无处想家山。
</font><p></p>
&nbsp;&nbsp;&nbsp;&nbsp;麟殿阻趋陪内宴，q堂遥忆侍慈颜。感时双泪滴潺潺。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（闻王侍郎复命）</font></span></font></font></p>
<ul>
&nbsp;&nbsp;&nbsp;&nbsp;南北渝盟久未和。斯民涂炭死亡多。不知何日戢干戈。
</font><p></p>
&nbsp;&nbsp;&nbsp;&nbsp;赖有兴王如世祖，况闻谋帅得廉颇。蔺卿全璧我蹉跎。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（怀归）</font></span></font></font></p>
<ul>
&nbsp;&nbsp;&nbsp;&nbsp;冷落天涯今一纪，谁怜万里无家。三闾憔悴赋怀沙。思亲增怅望，吊影觉欹斜。
</font><p></p>
&nbsp;&nbsp;&nbsp;&nbsp;兀坐书堂真可怪，销忧酒难赊。因人成事耻矜夸。何时还使节，踏雪看梅花。
</font><p></p>
</ul><p></p>
<p align="center"><font face="黑体" size="3" color="#000080">忆江梅</font></font></font></p>
<ul>
&nbsp;&nbsp;&nbsp;&nbsp;岁在壬戌，甫临长至，张总侍御邀饮。众宾皆退，独留少款。侍婢歌江梅引，有“念此情、家万里”之句，仆曰：此词殆为我作也。又闻本朝使命将至，感慨久之。既归，不寝，追和四章，多用古人诗赋，各有一笑字，聊以自宽。如暗香、疏影、相思等语，虽甚奇，经前人用者众，嫌其一律，故辄略之。卒押吹字，非风即笛，不可易也。此方无梅花，士人罕有知梅事者，故皆注所出（旧注：阙一首。此录示乡人者，北人谓之四笑江梅引）\\
</font><p></p>
&nbsp;&nbsp;&nbsp;&nbsp;天涯除馆忆江梅。几枝开。使南来。还带馀杭、春信到燕台。准拟寒英聊慰远，隔山水，应销落，赴诉谁。
</font><p></p>
&nbsp;&nbsp;&nbsp;&nbsp;空恁遐想笑摘蕊。断回肠，思故里。漫弹绿绮。引三弄、不觉魂飞。更听胡笳、哀怨泪沾衣。乱插繁花须异日，待孤讽，怕东风，一夜吹。
</font><p></p>
</ul><p></p>
<p align="center"><font face="黑体" size="3" color="#000080">访寒梅</font><span><font size="2" color="#FF00FF">（江梅引・四之二）</font></span></font></font></p>
<ul>
&nbsp;&nbsp;&nbsp;&nbsp;春还消息访寒梅。赏初开。梦吟来。映雪衔霜、清绝绕风台。可怕长洲桃李妒，度香远，惊愁眼，欲媚谁。
</font><p></p>
&nbsp;&nbsp;&nbsp;&nbsp;曾动诗兴笑冷蕊。效少陵，惭下里。万株连绮。叹金谷、人坠莺飞。引领罗浮、翠羽幻青衣。月下花神言极丽，且同醉，休先愁，玉笛吹。
</font><p></p>
</ul><p></p>
<p align="center"><font face="黑体" size="3" color="#000080">怜落梅</font><span><font size="2" color="#FF00FF">（江梅引・四之三）</font></span></font></font></p>
<ul>
&nbsp;&nbsp;&nbsp;&nbsp;重闺佳丽最怜梅。牖春开。学妆来。争粉翻光、何遽落梳台。笑坐雕鞍歌古曲，催玉柱，金卮满，劝阿谁。
</font><p></p>
&nbsp;&nbsp;&nbsp;&nbsp;贪为结子藏暗蕊。敛蛾眉，隔千里。旧时罗绮。已零散、沈谢双飞。不见娇姿、真悔著单衣。若作和羹休讶晚，堕烟雨，任春风，片片吹。
</font><p></p>
</ul><p></p>
<p align="center"><font face="黑体" size="3" color="#000080">□□□</font><span><font size="2" color="#FF00FF">（江梅引・四之四）</font></span></font></font></p>
<ul>
&nbsp;&nbsp;&nbsp;&nbsp;去年湖上雪欺梅。片云开。月飞来雪月光中、无处认楼台。今岁梅开依旧雪，人如月，对花笑，还有谁。
</font><p></p>
&nbsp;&nbsp;&nbsp;&nbsp;一枝两枝三四蕊。想西湖，今帝里。彩笺烂绮。孤山外、目断云飞。坐久花寒、香露湿人衣。谁作叫云横短玉，三弄彻，对东风，和泪吹。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（重九良辰，翻成感怆，因用前韵，少豁旅情）</font></span></font></font></p>
<ul>
&nbsp;&nbsp;&nbsp;&nbsp;臂上萸囊悬已满。杯中菊蕊浮无限。纵使登高宁忍看。昏复旦。心肠似铁还须断。
</font><p></p>
&nbsp;&nbsp;&nbsp;&nbsp;岁月川流难把玩。平生万事思量遍。但对割愁山似剑。聊自劝。东坡海岛犹三见。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;圃蕙庭桐雕大半。西风不借行人便。不用留题明月观。西园宴。颜酡浪说觞无算。
</font><p></p>
&nbsp;&nbsp;&nbsp;&nbsp;万斛羁愁推不远。千杯鲁酒何曾见。却羡南宾凫与雁。行不乱。哀鸣直到翻江岸。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;□□□□□□□。□□□□□□□。□□□□□□□。□□□。□□□□□□□。
</font><p></p>
&nbsp;&nbsp;&nbsp;&nbsp;正念当筵人已换。疏砧又E360谁家练。独坐愁吟搔首乱。肠欲断。凭高不见吴宫殿。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;侍宴乐游游赏惯。今兹吊影难呼伴。欲上望乡台复倦。愁满眼。琵琶莫写昭君怨。
</font><p></p>
&nbsp;&nbsp;&nbsp;&nbsp;满目平芜无足玩。南冠未税徒增叹。万里庭闱安否断。形魄散。此身何暇穷游观。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
