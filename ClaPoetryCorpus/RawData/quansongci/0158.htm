<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;葛长庚</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">兰陵王</font></font></font></p>
<ul>
&nbsp;&nbsp;&nbsp;&nbsp;一溪碧。何处桃花流出。春光好，寻个□□，小小篮舆漫行适。苍苔满白石。涧底阴风凛栗。疑无路，幽壑琮b，峡转山回入林僻。
</font><p></p>
&nbsp;&nbsp;&nbsp;&nbsp;千峰呈翠色。时亦有声声，樵唱渔笛。忽然一树樱桃白。又回头一顾，掀髯一笑，诗情酒思正豪逸。虎蹄过新迹。
</font><p></p>
&nbsp;&nbsp;&nbsp;&nbsp;幂幂。雾如织。见异草珍禽，问名不识。山灵勒驾雨来急。欲游观未已，仆言日夕。看来看去，似那里，似少室。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（题笔架山）</font></span></font></font></p>
<ul>
&nbsp;&nbsp;&nbsp;&nbsp;三峰碧。缥渺烟光树色。高寒处，上有猿啼，鹤唳天风夜萧瑟。山形似笔格。人道江南第一。游紫观，月殿星坛，积翠楼前吹铁笛。
</font><p></p>
&nbsp;&nbsp;&nbsp;&nbsp;客来访灵迹。闻王郭当年，曾此驻锡。二仙为谒浮丘伯。从骖鸾去后，云深难觅。丹炉灰冷杵声寂。依然旧泉石。
</font><p></p>
&nbsp;&nbsp;&nbsp;&nbsp;泉石。最幽＿。更禽静花闲，松茂竹密。清都绛阙无消息。共羽衣挥尘，感今怀昔。堪嗟人世，似梦里，驹过隙。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（紫元席上作）</font></span></font></font></p>
<ul>
&nbsp;&nbsp;&nbsp;&nbsp;桃花瘦。寒食清明前后。新燕子，禁得余寒，风雨把人苦＿＿。梅粒今如豆。减却春光多少。空自有，满树山茶，似语如愁卧晴昼。
</font><p></p>
&nbsp;&nbsp;&nbsp;&nbsp;幽人展襟袖。惜莺花未老，江山如旧。杜鹃声里同携手。叹陌上芳草，堤边垂柳。一春十病九因酒。愁来独搔首。
</font><p></p>
&nbsp;&nbsp;&nbsp;&nbsp;豆蔻。枝头小。应可惜年华，孤负时候。九十韶光那得久。问芍药觅醉，牡丹索笑。三万六千，能几度，君知否。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;嫩雨如尘，娇云似织，未肯便晴。见海棠花下，飞来双燕，垂杨深处，啼断孤莺。绿砌苔香，红桥水暖，笑捻吟髭行复行。幽寻懒、就半窗残睡，一枕初醒。
</font><p></p>
&nbsp;&nbsp;&nbsp;&nbsp;消凝。次第清明。渺南北东西草又青。念镜中勋业，韶光冉冉，尊前今古，银发星星。青鸟无凭，丹霄有约，独倚东风无限情。谁知有，这春山万点，杜宇千声。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;暂聚如萍，忽散似云，无可奈何。向天涯海角，两行别泪，风前月下，一片离骚。啼罢栖乌，望穷芳草，此恨与之谁较多。昏黄后，对青灯感慨，白酒悲歌。
</font><p></p>
&nbsp;&nbsp;&nbsp;&nbsp;梦中作梦知么。忆往事落花流水呵。更凭高□远，沈腰不瘦，怅今怀昔，潘鬓须皤。去燕来鸿，寻梅问柳，寸念从他寒暑熬。消魂处，但烟光缥渺，山色周遭。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（送王侍郎帅三山）</font></span></font></font></p>
<ul>
&nbsp;&nbsp;&nbsp;&nbsp;锦绣文章，圭璋闻望，碧落侍郎。昨履声渐近，星辰避次，竹符重剖，湖海生光。委羽天空，石桥水冷，每为众生时雨滂。君知否，是民心襦裤，吏胆冰霜。
</font><p></p>
&nbsp;&nbsp;&nbsp;&nbsp;少须召入g行。也不念无人荷紫囊。有本朝曾旦，移春手段，旧家羲献，补月心肠。此去三山，却登八座，已准金瓯姓氏香。还朝处，双凫作对，五马成行。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;大丈夫儿，冰肝玉胆，砺山带河。算此身此世，无过驹隙，一名一利，未值鸿毛。相府如潭，侯门似海，那得烟霄尔许高。当初我，是乘云御气，几百千遭。
</font><p></p>
&nbsp;&nbsp;&nbsp;&nbsp;此生勋业无多。也手种梅花三百窠。又底曾嗅著，庙堂钟鼎，底曾拈得，帷幄弓刀。玉帝遥知，金书何晚，时有鹤鸣于九皋。如今且，向风前浪舞，月下高歌。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寄鹤林）</font></span></font></font></p>
<ul>
&nbsp;&nbsp;&nbsp;&nbsp;三径就荒，松菊犹存，归去来兮。叹折腰为米，弃家因酒，往之不谏，来者堪追。形役奚悲，途迷未远，今是还知悟昨非。舟轻扬，问征夫前路，晨色熹微。
</font><p></p>
&nbsp;&nbsp;&nbsp;&nbsp;欢迎童稚嘻嘻。羡出岫云闲鸟倦飞。有南窗寄傲，东皋舒啸，西畴春事，植杖耘耔。矫首遐观，壶觞自酌，寻壑临流聊赋诗。琴书外，且乐天知命，复用何疑。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;乍雨还晴，似寒而暖，春事已深。是妇鸠乳燕，说教鱼跃，豪蜂醉蝶，撩得莺吟。斗茗分香，脱禅衣夹，回首清明上已临。芳菲处，在梨花金屋，杨柳琼林。
</font><p></p>
&nbsp;&nbsp;&nbsp;&nbsp;如今。诗酒心襟。对好景良辰似有妊。念恨如芳草，知他多少，梦和飞絮，何处追寻。病酒时光，困人天气，早有秋秧吐嫩针。兰亭路，渐流觞曲水，修禊山阴。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;吹面无寒，沾衣不湿，岂不快哉。正杏花雨嫩，红飞香砌，柳枝风软，绿映芳台。燕似谈禅，莺如演史，犹有海棠连夜开。清明也，尚阴晴莫准，蜂蝶休猜。
</font><p></p>
&nbsp;&nbsp;&nbsp;&nbsp;朝来。应问苍苔。甚几日都成锦绣堆。念四方宾友，不堪渭树，一年春事，已属庭槐。宿酒难醒，多情易老，争奈传杯不放杯。如何好，看秋千戏剧，蹴鞠恢谐。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（赞吕公）</font></span></font></font></p>
<ul>
&nbsp;&nbsp;&nbsp;&nbsp;渭水秋深，溢江春老，洞庭一湖。问城南古树，如今在否，洛中狂客，还更来无。独上君山，渺观岩石，八百里鲸波泛巨区。何曾错，有茶中上灶，酒里仙姑。
</font><p></p>
&nbsp;&nbsp;&nbsp;&nbsp;终须。度了肩吾。稽首终南钟大夫。日太平寺里，题诗去后，东林沈宅，大醉归欤。天上筵多，人间到少，更不向庐山索鳜鱼。如何好，好借君黄鹤，上我清都。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（题罗浮山）</font></span></font></font></p>
<ul>
&nbsp;&nbsp;&nbsp;&nbsp;且说罗浮，自从石洞，水帘以还。是向时景泰，初来卓锡，旧家勾漏，曾此修丹。药院空存，铁桥如故，上更有朱仙朝斗坛。飞云顶，在石桥高处，杳霭之间。
</font><p></p>
&nbsp;&nbsp;&nbsp;&nbsp;山前。拾得清闲。也分我烟霞数亩宽。自竹桥人去，青莲馥郁，柴门闭了，绿柳回环。白酒初＿，清风徐至，有桃李时新几盘。仙家好，这许多快活，做甚时官。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（赠胡葆元）</font></span></font></font></p>
<ul>
&nbsp;&nbsp;&nbsp;&nbsp;要做神仙，炼丹工夫，亦有何难。向雷声震处，一阳来复，玉炉火识，金鼎烟寒。＿女乘龙，金公跨虎，片晌之间结大还。丹田里，有白鸦一个，飞入泥丸。
</font><p></p>
&nbsp;&nbsp;&nbsp;&nbsp;河车运入昆山。全不动纤毫过玉关。把龟蛇乌兔，生擒活捉，霎时云雨，一点成丹。白雪漫天，黄芽满地，服此刀圭永驻颜。常温养，使脱胎换骨，身在云端。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;岁去年来，思量人生，空自沈埋。既这回冬至，一阳来复，便须修炼，更莫疑猜。好个鼎炉，见成铅汞，片晌工夫结圣胎。人身里，三千世界，十二楼台。
</font><p></p>
&nbsp;&nbsp;&nbsp;&nbsp;周年造化安排。只在这些些真妙哉。要先擒日月，后攒星斗，黄庭中畔，化作琼瑰。谁会天机，分明说破，恰似江头雪里梅。丹成后，做些功行，归去蓬莱。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（题桃源万寿宫）</font></span></font></font></p>
<ul>
&nbsp;&nbsp;&nbsp;&nbsp;黄鹤楼前，吹笛之时，先生朗吟。想剑光飞过，朝游南岳，墨篮放下，夜醉东邻。铛煮山川，粟藏世界，有明月清风知此音。呵呵笑，笑酿成白酒，散尽黄金。
</font><p></p>
&nbsp;&nbsp;&nbsp;&nbsp;知音。自有相寻。休踏破葫芦折断琴。唱白苹红蓼，庐山日暮，西风黄叶，渭水秋深。三入岳阳，再游湓浦，自一去优游直至今。桃源路，尽不妨来往，时共登临。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（题湖头岭庵）</font></span></font></font></p>
<ul>
&nbsp;&nbsp;&nbsp;&nbsp;客里家山，记踏来时，水曲山崖。被滩声喧枕，鸡声破晓，匆匆惊觉，依旧天涯。抖擞征衣，寒欺晓袂，回首银河西未斜。尘埃债，叹有如此发，空为伊华。
</font><p></p>
&nbsp;&nbsp;&nbsp;&nbsp;古来客况堪嗟。尽贫也输他□在家。料驿舍旁边，月痕白处，暗香微度，应是梅花。拣折一枝，路逢南雁，和两字平安寄与他。教知道，有长亭短堠，五饭三茶。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;层峦叠t浮空，断崖直下分三井。苍苔路古，鹿鸣芝涧，猿号松岭。露欧矬铮烟迷枸杞，绿深翠冷。笑携筇一到，登高眺远，是多少、仙家景。
</font><p></p>
&nbsp;&nbsp;&nbsp;&nbsp;长念青春易老，尚区区、枯蓬断梗。人间天上，喟然俯仰，只身孤影。世事空花，春心泥絮，此回还省。向琼台双阙，结间茅屋，坐千峰顶。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（采药径）</font></span></font></font></p>
<ul>
&nbsp;&nbsp;&nbsp;&nbsp;云屏漫锁空山，寒猿啼断松枝翠。芝英安在，术苗已老，徒劳屐齿。应记洞中，凤箫锦瑟，镇常歌吹。怅苍苔路杳，石门信断，无人问、溪头事。
</font><p></p>
&nbsp;&nbsp;&nbsp;&nbsp;回首暝烟无际，但纷纷、落花如泪。多情易老，青鸾何处，书成难寄。欲问双娥，翠蝉金凤，向谁娇媚。想分香旧恨，刘郎去后，一溪流水。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;残蟾明远照。正一番霜讯，四山秋老。孤村带清晓。有鸣鞭归骑，乱林啼鸟。青帘缥缈。懒行时，持杯自笑。甚年来、破帽凋裘，惯得淡烟荒草。
</font><p></p>
&nbsp;&nbsp;&nbsp;&nbsp;多少。客愁羁思，雨泊风餐，水边云杪。西窗正好。疏竹外，粉墙小。念归期相近，梦魂无奈，不为罗轻寒悄。怕无人、料理黄花，等闲过了。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;赋情多懒率。每醉后疏狂，醒来飘忽。无心恋簪绂。温才高子建，韵欺王勃。胸中绝物。所容者、诗兵酒卒。一两时，调发将来，扫尽闷妖愁孽。
</font><p></p>
&nbsp;&nbsp;&nbsp;&nbsp;莫说。杀人一万，自损三千，到底＿t。悬河口讷。非夙世，无灵骨。把湖山牌印，莺花权柄，牒过清风朗月。且束之、高阁休休，这回更不。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;月如酥，天似玉，长啸弄孤影。十二楼台，昨梦暗寻省。自怜露满衣襟，风吹毛发，浑无寐、寒宵漏永。
</font><p></p>
&nbsp;&nbsp;&nbsp;&nbsp;捧香鼎。翻起一片龙涎，梅花对人冷。庭户冰清，何处鹤声警。少时烛暗梧窗，烟生苔砌，晓钟动。忽然心醒。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（咏茶）</font></span></font></font></p>
<ul>
&nbsp;&nbsp;&nbsp;&nbsp;二月一番雨，昨夜一声雷。枪旗争展，建溪春色占先魁。采取枝头雀舌，带露和烟捣碎，炼作紫金堆。碾破香无限，飞起绿尘埃。
</font><p></p>
&nbsp;&nbsp;&nbsp;&nbsp;汲新泉，烹活火，试将来。放下兔毫瓯子，滋味舌头回。唤醒青州从事，战退睡魔百万，梦不到阳台。两腋清风起，我欲上蓬莱。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;渺渺烟霄风露冷，夜未艾、凉蟾似水。海山外、五云散彩，三峰凝翠。一鹤横空何缥渺，见殿阁、笙歌拥罗绮。笑劳生，空如尺晏鸟，恋槿花篱。
</font><p></p>
&nbsp;&nbsp;&nbsp;&nbsp;于中青鸾唱美。丹鹤舞奇。有粉娥琼女，齐捧芳卮。天真皇人陈玳席，宴太姥、思之暗生悲。念如今，红尘满面，温洒晚风泪。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;十二楼台，但前回旧迹。想琪花似雪，忘了还思。朝暮痴痴地。只有老天知。却自省，玉阶金砌。错抛离。
</font><p></p>
&nbsp;&nbsp;&nbsp;&nbsp;梧桐声颤，窗外草蛩吟细。醉魂觉，又听秋鸿悲呖。极目寒空，叹未有紫云梯。绛阙消息子。也无一二、枉垂涕。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;宝鸭温香，诉丝诚寸意。记当年事，闷本愁基。人间天上，只争得那些儿。吃禁持。却念九霄风味。
</font><p></p>
&nbsp;&nbsp;&nbsp;&nbsp;清晨雁字。一句句在天如在纸。只得向风前，默默自嗟惜。业债俱消，还未了、甚时已。一日里。滴了俺儿来泪。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;念我东皇大帝儿。是操觚弄翰之职。飞落尘寰，似此度，算应希。向这里。安能便、策景御气。
</font><p></p>
&nbsp;&nbsp;&nbsp;&nbsp;灰头土面、千河水。把我如何洗。纵便有铢衣，已失眉峰翠。看看皓首，瞒不过镜台儿。除是去、青松下、碧云底。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;弱水去蓬莱，四万八千里。远漠漠，俯仰天水青无际。鸟飞不到船去难，渺无依。翦锦字。云信待凭鸾翼。
</font><p></p>
&nbsp;&nbsp;&nbsp;&nbsp;青芝素瀑，草舍儿、隐隐烟霞里。向闲处，批风切月烹天地，三岛十洲，去有日，几何时。胎仙就，直待鹤书来至。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;铜壶四水。寒生素被。夜迢迢，烟月熹微。池浸霜荷，槛竹响，井枫飞。宝枕潭无梦，念忡忡地。
</font><p></p>
&nbsp;&nbsp;&nbsp;&nbsp;形留神往，镇日价、忘食应忘寐。省得起、都是天上仙家事。珠歌舞，酌玉液，饭云子。怎得麟麟脯，更教知味。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;有个闷甚处，一向如痴醉。独倚住危阑，坐咬无名指。金鱼玉雁一从去，绝消息。念念怀天帝。密与冥契。
</font><p></p>
&nbsp;&nbsp;&nbsp;&nbsp;晴霞照水。叹细草新蒲寒萋萋。对夕照，树色烟光相紫翠。花落莺啼。把往事似川逝。光阴速，何时是伊归日。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;雪牖风轩度岁。时听芭蕉，雨声凄恻。情多易感，渐不觉鬓成丝。忽又成千古，诮如梦里。
</font><p></p>
&nbsp;&nbsp;&nbsp;&nbsp;西山南浦尽秋意。一望芦花飞。有一点沙鸥，点破松梢翠。凄然念起。觉两腋凉飙细。诗兴浑飞在渔乡橘里。
</font><p></p>
</ul><p></p>
<p align="center"><font face="黑体" size="3" color="#000080">菊花新</font></font></font></p>
<ul>
&nbsp;&nbsp;&nbsp;&nbsp;忽水远天长，笑把玉龙嘶。一声声，吹断寒云沧波里。幽愁暗恨，弄皓月，怨白日。问太虚不尚，则成休矣。
</font><p></p>
&nbsp;&nbsp;&nbsp;&nbsp;云心鹤性，死也要冲霄，乘风去。分自有、终合仙飞。感古怀今聊把笔。落叶寒蝉悲。使人增怨抑。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（送刘贵伯）</font></span></font></font></p>
<ul>
&nbsp;&nbsp;&nbsp;&nbsp;＿山云冷风萧瑟。野猿啼罢蟾光白。听彻太清弦。断肠云水天。
</font><p></p>
&nbsp;&nbsp;&nbsp;&nbsp;金陵君此去。秋入蒹葭浦。兴满即回辕。明年二月春。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春又去。愁杀一声杜宇。昨夜海棠无□□。晓来闻燕语。
</font><p></p>
&nbsp;&nbsp;&nbsp;&nbsp;缥渺佳人何处。镇日愁肠万缕。千里无家归未得，春风知我苦。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（自述）</font></span></font></font></p>
<ul>
&nbsp;&nbsp;&nbsp;&nbsp;金液还丹诀，无中养就儿。别无他术，只要神水入华池。采取天真铅汞，片晌自然交媾，一点紫金脂。十月周天火，玉鼎产琼芝。
</font><p></p>
&nbsp;&nbsp;&nbsp;&nbsp;你休痴，今说破，莫生疑。乾坤运用，大都不过坎和离。石里缘何怀玉，因甚珠藏蚌腹，借此显天机。何况妙中妙，未易与君阁。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;吃了几辛苦，学得这些儿。蓬头赤脚，街头巷尾打无为。都没蓑衣笠子，多少风烟雨雪，便是活阿鼻。一具骷髅骨，忍尽万千饥。
</font><p></p>
&nbsp;&nbsp;&nbsp;&nbsp;头不梳，面不洗，且憨痴。自家屋里，黄金满地有谁知。这里一声惭愧，那里一声调数，满面笑嘻嘻。白鹤青云上，记取这般时。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;有一修行法，不用问师传。教君只是，饥来吃饭困来眠。何必移精运气，也莫行功打坐，但去净心田。终日无思虑，便是活神仙。
</font><p></p>
&nbsp;&nbsp;&nbsp;&nbsp;不憨痴，不狡诈，不风颠。随缘饮啄，算来命也付之天。万事不由计较，造物主张得好，凡百任天然。世味只如此，拼做几千年。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;一个清闲客，无事挂心头。包巾纸袄，单瓢只笠自逍遥。只把随身风月，便做自家受用，此外复何求。倒指两三载，行过百来州。
</font><p></p>
&nbsp;&nbsp;&nbsp;&nbsp;百来州，云渺渺，水悠悠。水流云散，于今几度蓼花秋。一任乌飞兔走，我亦不知寒暑，万事总休休。问我金丹诀，石女跨泥牛。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;不用寻神水，也莫问华池。黄芽白雪，算来总是假名之。只这坤牛乾马，便是离龙坎虎，不必更猜疑。药物无斤两，火候不须时。
</font><p></p>
&nbsp;&nbsp;&nbsp;&nbsp;偃月炉，朱砂鼎，总皆非。真铅真汞不炼，之炼要何为。自己金公g女，渐渐打成一块，胎息象婴儿。不信张平叔，你更问他谁。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;要做神仙去，工夫譬似闲。一阳初动，玉炉起火炼还丹。捉住天魂地魄，不与龙腾虎跃，满鼎汞花乾。一任河车运，径路入泥丸。
</font><p></p>
&nbsp;&nbsp;&nbsp;&nbsp;飞金精，采木液，过三关。金木间隔，如何上得玉京山。寻得曹溪路脉，便把华池神水，结就紫金团。免得饥寒了，天上即人间。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;草涨一湖绿，天＿四山青。这千年里，几多兴废不容声。无分貂金佩玉，不梦歌钟食鼎，何处有车旌。便念旌阳剑，枉自染蛟腥。
</font><p></p>
&nbsp;&nbsp;&nbsp;&nbsp;生诸葛，少马援，尚云萍。醉乡日月，飘然身世付刘伶。知道东门黄犬，不似西山白鹭，风月了平生。起来忽清啸，惊落夜潭星。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;杜宇伤春去，蝴蝶喜风清。一犁梅雨，前村布谷正催耕。天际银蟾映水，谷口锦云横野，柳外乱蝉鸣。人在斜阳里，几点晚鸦声。
</font><p></p>
&nbsp;&nbsp;&nbsp;&nbsp;采杨梅，摘卢橘，朱樱。奉陪诸友，今宵烂饮过三更。同入醉中天地，松竹森森翠幄，酣睡绿苔茵。起舞弄明月，天籁奏箫笙。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;一个江湖客，万里水云身。鸟啼春去，烟光树色正黄昏。洞口寒泉漱石，岭外孤猿啸月，四顾寂无人。梦魂归碧落，泪眼看红尘。
</font><p></p>
&nbsp;&nbsp;&nbsp;&nbsp;烟＿＿，风惨惨，暗消魂。南中诸友，而今何处问浮萍。青鸟不来松老，黄鹤何之石烂，叹世一伤神。回首南柯梦，静对北山云。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;昔在虚皇府，被谪下人间。笑骑白鹤，醉吹铁笛落星湾。十二玉楼无梦，三十六天夜静，花雨洒琅\。瑶台归未得，忍听洞中猿。
</font><p></p>
&nbsp;&nbsp;&nbsp;&nbsp;也休休，无情绪，炼金丹。从来天上，神仙宫府更严难。翻忆三千神女，齐唱霓裳一曲，月里舞青鸾。此恨凭谁诉，云满武夷山。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和懒翁）</font></span></font></font></p>
<ul>
&nbsp;&nbsp;&nbsp;&nbsp;昔在虚皇府，啸咏紫云中。不知何事，误蒙天谪与公同。偶到金华洞口，忽见懒翁老子，挺挺众中龙。握手归仙隐，谈笑起天风。
</font><p></p>
&nbsp;&nbsp;&nbsp;&nbsp;忽相逢，一转瞬，酒杯空。几时再会，唱赓词翰倒金钟。只恐武夷山里，千古猿啼鹤唳，未便蹑飞虹。公欲归仙去，我欲继公踪。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;误触紫清帝，谪下汉山川。既来尘世，奇奇怪怪被人嫌。懒去蓬莱三岛，且看江南风月，一住数千年。天风自霄汉，吹到剑峰前。
</font><p></p>
&nbsp;&nbsp;&nbsp;&nbsp;做些诗，吃些酒，放些颠。木精石怪，时时唤作地行仙。朝隐四山猿鹤，夜枕一天星斗，纸被里云眠。梦为蝴蝶去，依约在三天。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（丙子中元后风雨有感）</font></span></font></font></p>
<ul>
&nbsp;&nbsp;&nbsp;&nbsp;一叶飞何处，天地起西风。夜来酒醒，月华千顷浸帘栊。塞外宾鸿来也，十里碧莲香满，泽国蓼花红。万象正萧爽，秋雨滴梧桐。
</font><p></p>
&nbsp;&nbsp;&nbsp;&nbsp;钓台边，人把钓，兴何浓。吴江波上，烟寒水冷翦丹枫。光景暗中催去，览镜朱颜犹在，回首鹫巢空。铁笛一声晓，唤起玉渊龙。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;江上春山远，山下暮云长。相留相送，时见双燕语风樯。满目飞花万点，回首故人千里，把酒沃愁肠。回雁峰前路，烟树正苍苍。
</font><p></p>
&nbsp;&nbsp;&nbsp;&nbsp;漏声残，灯焰短，马蹄香。浮云飞絮，一身将影向潇湘。多少风前月下，迤逦天涯海角，魂梦亦凄凉。又是春将暮，无语对斜阳。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（石知院生辰）</font></span></font></font></p>
<ul>
&nbsp;&nbsp;&nbsp;&nbsp;两鬓青丝发，双眼黑方瞳。人皆道是，昭庆一个老仙翁。暂别蓬莱弱水，自把星冠月帔，玉佩舞薰风。醉入桃源路，归去不知踪。
</font><p></p>
&nbsp;&nbsp;&nbsp;&nbsp;举云H，鸣铁笛，抚丝桐。满前剑弁森列，稽首捧金钟。挺挺松形鹤貌，任待桑田变海，宝鼎粒丹红。玉帝下明诏，独骑上瑶空。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（咏武夷）</font></span></font></font></p>
<ul>
&nbsp;&nbsp;&nbsp;&nbsp;忆昔秦时，中秋日、武夷九曲。烟寂寂、斜阳数尺，寒鸦枯木。三十六峰凝晓翠，一溪流水生秋绿。正满林、桂子散天香，飞金粟。
</font><p></p>
&nbsp;&nbsp;&nbsp;&nbsp;神仙客，金丹熟。玉诏下，云生足。岩头新换骨，尚黏红肉。夜半月华明似昼，玉皇降辇铺＿M。笑曾孙、回首幔亭前，空松竹。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（咏白莲）</font></span></font></font></p>
<ul>
&nbsp;&nbsp;&nbsp;&nbsp;昨夜娥，游洞府、醉归天阙。缘底事、玉簪坠地，水神不说。持向水晶宫里去，晓来捧出将饶舌。被薰风、吹作满天香，谁分别。
</font><p></p>
&nbsp;&nbsp;&nbsp;&nbsp;芳而润，清且洁。白似玉，寒于雪。想玉皇后苑，应无此物。只得赋诗空赏叹，教人不敢轻攀折。笑李粗、梅瘦不如他，真奇绝。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（听陈元举琴）</font></span></font></font></p>
<ul>
&nbsp;&nbsp;&nbsp;&nbsp;树色冥＿，山烟暮、鸟归日落。凭阑处、眼空宇宙，心游碧落。古往今来天地里，人间那有扬州鹤。幸而今、天付与青山，甘寥寞。
</font><p></p>
&nbsp;&nbsp;&nbsp;&nbsp;好花木，多岩壑。得萧散，耐淡泊。把他人比并，我还不错。一曲瑶琴知此意，从前心事都忘却。况新秋、不饮更何时，何时乐。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（别鹤林）</font></span></font></font></p>
<ul>
&nbsp;&nbsp;&nbsp;&nbsp;明日如今，我已是、天涯行客。相别后、麻姑山上，齐云亭侧。几个黄昏劳怅想，几宵皓月遥思忆。与二仙、不但此今生，皆畴昔。
</font><p></p>
&nbsp;&nbsp;&nbsp;&nbsp;频到此，欢无极。今去也，来无的。念浪萍风絮，东西南北。七八年中想契密，三千里外来将息。怅金丹、未就玉天辽，还＿恻。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;钧天高处，元自有、琼楼玉阙。又那更、九霞隐映，五云斗绝。八面玲珑光不夜，四围晃耀寒如月。有广寒、宫殿隐娥，冰壶洁。
</font><p></p>
&nbsp;&nbsp;&nbsp;&nbsp;飘飘去，天风冽。星河外，花飞雪。见三千神女，尊前一阕。来到人间浑似梦，未能归去空悲咽。问仙都、此去几由旬，归心热。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（赠豫章尼黄心大师尝为官妓）</font></span></font></font></p>
<ul>
&nbsp;&nbsp;&nbsp;&nbsp;豆蔻丁香，待则甚、如今休也。争知道、本来面目，风光洒洒。底事到头鸾凤侣，不如躲脱鸳鸯社。好说与、几个正迷人，休嗟讶。
</font><p></p>
&nbsp;&nbsp;&nbsp;&nbsp;纱窗外，梅花下。酒醒也，教人怕。把翠云翦却，缁衣披挂。柳翠已参弥勒了，赵州要勘台山话。想而今、心似白芙蕖，无人画。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font></font></font></p>
<ul>
&nbsp;&nbsp;&nbsp;&nbsp;问苍江、旧盟鸥鹭。年来景物谁主。悠悠客鬓知何似，吹满西风尘土。浑未悟。漫自许。功名谈笑侯千户。春衫戏舞。怕三径都荒，一犁未把，猿鹤笑君误。
</font><p></p>
&nbsp;&nbsp;&nbsp;&nbsp;君且住。未必心期尽负。江山秋事如许。月明风静苹花路。＿枕试听鸣橹。还又去。道唤取。陶泓要草归来赋。相思最苦。是野水连天，渔榔四处，蓑笠占烟雨。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寿觉非居士）</font></span></font></font></p>
<ul>
&nbsp;&nbsp;&nbsp;&nbsp;雨肥梅、亭台初夏。昙花开向前夜。纯阳鹤会先三日，何处神仙降驾。知得也。□□是、西山彭抗来胎化。平生性野。自倒指今年，七旬有六，使节半天下。
</font><p></p>
&nbsp;&nbsp;&nbsp;&nbsp;焚金兽，毋惜满斟玉小６孙况又潇洒。公今骨相如松在，一掬精神堪画。于今且。□□炼、金丹成了为凭藉。归心莲社。便做得乃翁，年登八百，未是寿长者。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font></font></font></p>
<ul>
&nbsp;&nbsp;&nbsp;&nbsp;这身儿、从来业障。一生空自劳攘。生生死死皆如梦，更莫别生妄想。没伎俩。只管去、天台雁荡寻方广。几人不省。被妻子萦缠，生涯拘束，甘自归黄壤。
</font><p></p>
&nbsp;&nbsp;&nbsp;&nbsp;世间事，一斤两个八两。问谁能去俯仰。道义重了轻富贵，却笑轮回来往。休勉强。老先生、从来恬淡无妆幌，一声长啸，把拄杖横肩，草鞋贴脚，四海平如掌。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寿傅枢阁中李夫人）</font></span></font></font></p>
<ul>
&nbsp;&nbsp;&nbsp;&nbsp;跨飞鸾、醉吹瑶笛，蓬莱知在何处。薰风飘散荷花露。梦觉已非帝所，忘归路。谁知道、人间别有神仙侣。身游枢府。奈诏入玉楼，猛骑箕尾，四海忆霖雨。
</font><p></p>
&nbsp;&nbsp;&nbsp;&nbsp;问王母。天上桃红几度。蕊宫今是谁主。明年甲子从头数，春入鬟云鬓雾。如今去。是处里、福田都著黄金布。庭前玉树。看子早生孙，孙还生子，岁岁彩衣舞。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（鹤林赋梅）</font></span></font></font></p>
<ul>
&nbsp;&nbsp;&nbsp;&nbsp;南枝漏泄，一点春光别。无蝶无蜂正霜雪。向竹梢疏处，瘦影横斜，真个是，潇洒冰肌玉骨。黄昏人静，踏碎阶前月。
</font><p></p>
&nbsp;&nbsp;&nbsp;&nbsp;忍冻相看惜攀折。巡檐空索笑，似笑无言，夜悄悄、香入寒风清冽。更那堪、画角恼幽人，又满地落英，愁肠万结。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（和陈隐芝韵）</font></span></font></font></p>
<ul>
&nbsp;&nbsp;&nbsp;&nbsp;百雉城边，乱花深处，竹间一笑双清。天公解事，为我弄阴晴。雨过槐阴绿净，女墙外、杨柳丝轻。堪嗟惜，诗尤酒＿，镜里失青春。
</font><p></p>
&nbsp;&nbsp;&nbsp;&nbsp;清和，如许在，莺莺燕燕，相与忘情。谪仙风度，命代万人英。游戏琴棋书画，人间世、别有方瀛。＿＿后，玄裳效舞，所欠董双成。
</font><p></p>
</ul><p></p>
<p align="center"><font face="黑体" size="3" color="#000080">瑶台月</font></font></font></p>
<ul>
&nbsp;&nbsp;&nbsp;&nbsp;烟霄凝碧。问紫府清都，今夕何夕。桐阴下、幽情远，与秋无极。念陈迹、虎殿虬宫，记往事、龙箫凤笛。露华冷，蟾光白。云影净，天籁息。知得。是蓬莱不远，身无羽翼。
</font><p></p>
&nbsp;&nbsp;&nbsp;&nbsp;广寒宫、舞彻霓裳，白玉台、歌罢瑶席。争不思下界，有人岑寂。羡博望、两泛仙槎，与曼倩、三偷蟠实。把丹鼎，暗融液。乘云气，醉挥斥。嗟惜。但城南老树，人谁我识。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font></font></font></p>
<ul>
&nbsp;&nbsp;&nbsp;&nbsp;懒散家风，清虚活计，与君说破。淡酒三杯，浓茶一碗，静处乾坤大。倚藤临水，步＿登山，白日只随缘过。自归来，曲肱隐几，但只恁和衣卧。
</font><p></p>
&nbsp;&nbsp;&nbsp;&nbsp;柴扉草户，包巾纸袄，未必有人似我。我醉还歌，我歌且舞，一恁憨痴好。绿水青山，清风明月，自有人间仙岛。且偎随、补破遮寒，烧没稹
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（寄鹤林靖）</font></span></font></font></p>
<ul>
&nbsp;&nbsp;&nbsp;&nbsp;银月凄凉，绮霞明灭，秋色如此。露满清襟，风生衰鬓，夜已三更矣。寻思往事，千头万绪，回首诮如梦里。指烟霄，不如归去，不知今夕何夕。
</font><p></p>
&nbsp;&nbsp;&nbsp;&nbsp;鹑衣百结，＿脂垢腻，犹是小蛮针指。对酒逢诗，高吟大笑，四海今谁似。荷亭竹阁，共风同月，此会今生能几。君须记，去来聚散，只□底是。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（赠赵制机）</font></span></font></font></p>
<ul>
&nbsp;&nbsp;&nbsp;&nbsp;行到竹林头，探得梅花消息。冷蕊疏英如许，更无人知得。
</font><p></p>
&nbsp;&nbsp;&nbsp;&nbsp;冰枯雪老岁年徂，俯仰自嗟惜。醉卧梅花影里，有何人相识。
</font><p></p>
</ul><p></p>
<p align="center"><font face="黑体" size="3" color="#000080">桂枝香</font></font></font></p>
<ul>
&nbsp;&nbsp;&nbsp;&nbsp;楼前凝望。见水满一溪，云满千嶂。将晚欲行无绪，欲眠无况。岩花涧草春无极，倚东风、忽然惆怅。淡烟飞过，幽禽叫断，远钟嘹亮。
</font><p></p>
&nbsp;&nbsp;&nbsp;&nbsp;为底事、沈吟一晌。念只影飘浮，寸心虚旷。无限游丝落絮，此怀难状。江湖淮海行将遍，觉时肠、酒胆超畅。一丘一壑归来，念我旧家天上。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（爱阁赋别二首）</font></span></font></font></p>
<ul>
&nbsp;&nbsp;&nbsp;&nbsp;夜月照千峰。影满荷池静袅风。明日今宵还感慨，梧桐。叶叶随云扬碧空。
</font><p></p>
&nbsp;&nbsp;&nbsp;&nbsp;聚散与谁同。野鹤孤云有底踪。别处要知相忆处，无穷。总在青山夕照中。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;前度几相逢。此日游从乐不同。竹阁荷亭欢聚处，雍容。如在蓬莱第一宫。
</font><p></p>
&nbsp;&nbsp;&nbsp;&nbsp;夜半月朦胧。秉烛东园风露中。明日匆匆还入浙，忡忡。却把音书寄远鸿。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（绿净堂）</font></span></font></font></p>
<ul>
&nbsp;&nbsp;&nbsp;&nbsp;五羊安在。城市何曾改。十万人家X_，东亦海、西亦海。
</font><p></p>
&nbsp;&nbsp;&nbsp;&nbsp;年年蒲涧会。地接蓬莱界。老树知他一剑，千山外、万山外。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;且尽杯中酒。问平生、湖海心期，更如君否。渭树江云多少恨，离合古今非偶。更风雨、十常八九。长铗歌弹明月堕，对萧萧、客鬓闲携手。还怕折，渡头柳。
</font><p></p>
&nbsp;&nbsp;&nbsp;&nbsp;小楼夜久微凉透。倚危阑、一池倒影，半空星斗。此会明年知何处，苹末秋风未久。漫输与、鹭朋鸥友。已办扁舟松江去，与鲈鱼、莼菜论交旧。因念此，重回首。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;梦绕荷花国。遍□□、橘州柳市，芙蓉巷陌。桂社兰乡白苹里，月冷波寒之夕。有孤鹜、落霞知得。一鹤横空云漠漠，见梅梢、万粒真珠滴。犹未把，寒香惜。
</font><p></p>
&nbsp;&nbsp;&nbsp;&nbsp;画楼何处吹瑶笛。便□□、酥颦玉笑，露松霜瘠。姑射真人游紫府，下戏三江七泽。此莫是、冰魂雪魄。半逐风飞半随水，半在枝、半落苍苔白。酒醒后，晓窗碧。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;是雨还堪拾。道非花、又从帘外，受风吹入。扑落梅梢穿度竹，恐是鲛人诉泣。积至暮、萤光熠熠。色映万山迷远近，满空浮、似片应如粒。忘炼得，我双睫。
</font><p></p>
&nbsp;&nbsp;&nbsp;&nbsp;吟肩耸处飞来急。故撩人、黏衣e袖，嫩香堪拧Ｏ柑疑无伊复有，贪看一行一立。见僧舍、茶烟飘湿。天女不知维摩事，漫三千、世界缤纷集。是翦水，谁能及。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（咏牡丹）</font></span></font></font></p>
<ul>
&nbsp;&nbsp;&nbsp;&nbsp;晓雾须收霁。牡丹花、如人半醉，抬头不起。雪炼作冰冰作水。十朵未开三四。又加以、风禁雨制。□是东吴春色盛，尽移根、换叶分黄紫。所贵者，称姚魏。
</font><p></p>
&nbsp;&nbsp;&nbsp;&nbsp;其间一种尤姝丽。似佳人、素罗裙在，碧罗衫底。中有一花边两蕊。恰似妆成小字。看不足、如何可比。白玉杯将青玉绿，据晴香、暖艳还如此。微笑道，有些是。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（紫元席上作）</font></span></font></font></p>
<ul>
&nbsp;&nbsp;&nbsp;&nbsp;飞尽桃花片。倚东风、高吟大啸，开怀消遣。芍药牡丹开未遍。不道韶华如电。无心向、小庭幽院。秉烛夜游虽不倦，奈一番、风雨花容变。春去也，无人见。
</font><p></p>
&nbsp;&nbsp;&nbsp;&nbsp;何处莺莺啼不断。探后园、红稀翠减，青稠绿满。蝶在花间犹死恋。早有行人摇扇。故自要、与春为饯。笑指白云归去好，对夕阳、泻酒凭谁荐。柳深处，有双燕。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（肇庆府送谈金华、张月窗）</font></span></font></font></p>
<ul>
&nbsp;&nbsp;&nbsp;&nbsp;谓是无情者。又如何、临歧欲别，泪珠如洒。此去兰舟双桨急，两岸秋山似画。况已是、芙蓉开也。小立西风杨柳岸，觉衣单、略说些些话。重把我，袖儿把。
</font><p></p>
&nbsp;&nbsp;&nbsp;&nbsp;小词做了和愁写。送将归、要相思处，月明今夜。客里不堪仍送客，平昔交游亦寡。况惨惨、苍梧之野。未可凄凉休哽咽，更明朝、后日才方罢。却默默，斜阳下。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（再送前人）</font></span></font></font></p>
<ul>
&nbsp;&nbsp;&nbsp;&nbsp;风雨今如此。问行人、如何有得，许多儿泪。为探木犀开也未，只有芙蓉而已。九十日、秋光能几。千里送人须一别，却思量、我了思量你。去则是，住则是。
</font><p></p>
&nbsp;&nbsp;&nbsp;&nbsp;归归我亦行行矣。便行行、不须回首，也休萦系。一似天边双鸣雁，一个飞从东际。那一个、又飞西际。毕竟人生都是梦，再相逢、除是青霄里。却共饮，却共醉。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（＿・括菊花新）</font></span></font></font></p>
<ul>
&nbsp;&nbsp;&nbsp;&nbsp;露白天如洗。淡烟轻、疏林映带，远山横翠。对此情怀成甚也，云断小楼风细。独倚遍、画阑十二。花馆云窗成憔悴。听宾鸿、天外声嘹唳。但不过，闷而已。
</font><p></p>
&nbsp;&nbsp;&nbsp;&nbsp;房栊深静难成寐。夜迢迢、银台绛蜡，伴人垂泪。巴得暂时朦胧地。还又匆匆惊起。漫自展、云间锦字。往后各收千张纸。念梦劳魂役空凝睇。终不负，骖鸾志。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（罗浮作）</font></span></font></font></p>
<ul>
&nbsp;&nbsp;&nbsp;&nbsp;醉见千山面。晚晴初、蝉声未了，鸟声尤远。知道仙人丹灶在，尚有陈灰犹暖。但只恐、松枯石烂。笑问年华应不换，又如何、洞里笙箫断。还念我，去归晚。
</font><p></p>
&nbsp;&nbsp;&nbsp;&nbsp;千岩万壑猿啼遍。一思量、一回懊恨，一回泪眼。岂是自家无仙骨，尚被红尘牵绊。要分此、烟霞一半。当日朱仙和葛老，更老黄、亦合同萧散。上帝近，永容懒。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（贺大卿生日）</font></span></font></font></p>
<ul>
&nbsp;&nbsp;&nbsp;&nbsp;仙鹊梁银汉。见青原、白鹭一点，秋光犹嫩。青鸟密传云外信，王母夜临香案。与河鼓、天孙为伴。太素真人乘此景，到芗城、即嗣胡忠简。南极上，星璀璨。
</font><p></p>
&nbsp;&nbsp;&nbsp;&nbsp;松溪居士多词翰。是神仙风骨，元自无心仕宦。人道月卿临总饷，便合机廷揆馆。还又爱、山林萧散。玉女金钟萦暖响，指灵椿、仙鹤祈遐算。公自有，青精饭。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（送赵师之江州）</font></span></font></font></p>
<ul>
&nbsp;&nbsp;&nbsp;&nbsp;倏又西风起。这一年光景，早过三分之二。燕去鸿来何日了，多少世间心事。待则甚、功成名遂。枫叶荻花动凉思，又寻思、江上琵琶泪。还感慨，劳梦寐。
</font><p></p>
&nbsp;&nbsp;&nbsp;&nbsp;愁来长是朝朝醉。}地成、宋玉伤感，三闾憔悴。况是凄凉寸心碎。目断水苍山翠。更送客、长亭分袂。＿＿山前梧桐雨，起风樯、露舶无穷意。君此去，趁秋霁。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;一别蓬莱馆。看桑田成海，又见松枯石烂。目断虚皇无极处，安得殿头宣唤。指归路、钧天早晚。此去罡风三万里，但九霞、渺渺青云远。望不极，空泪眼。
</font><p></p>
&nbsp;&nbsp;&nbsp;&nbsp;瑶池昔会群仙宴。此秋来、荻花枫叶，令人凄惋。满面朱尘那忍见，酒病花愁何限。知几度、春莺秋雁。从此飞神腾碧落，向清都、来往应无间。丹渐熟，骨将换。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;遥想阳明洞。夜深时、猿啼鹤唳，露寒烟重。家在神霄归未得，十二玉楼无梦。梦里听、瑶琴三弄。醉卧长安人不识，晚秋天、此意西风共。黄金印，吾何用。
</font><p></p>
&nbsp;&nbsp;&nbsp;&nbsp;云衢高策青鸾革空。把天书玉篆，留与世人崇奉。垂手入廛长是醉，醉则从教懵懂。那些子、凝然不动。一剑行空神鬼惧，金粟儿、日向丹田种。把得稳，任放纵。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（西湖作呈章判镇、留知县）</font></span></font></font></p>
<ul>
&nbsp;&nbsp;&nbsp;&nbsp;万顷湖光绿。是处里、芙蓉金盏，木犀金粟。＿御飘飘行水＿，正是蟹香橙熟。山色似、风梳雨沐。携取阿娇命豪杰，过北山、疃处南山曲。寒烟淡，晴鸦浴。
</font><p></p>
&nbsp;&nbsp;&nbsp;&nbsp;巨觥数引苍髭矗。便论诗说剑，人各有怀西北。两见西风客京国，多在红楼金屋。凝情处、落霞孤鹜。蒲柳凄凉今如许，问功名、志在何时足。更簪取，一枝菊。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（赠紫元）</font></span></font></font></p>
<ul>
&nbsp;&nbsp;&nbsp;&nbsp;极目神霄路。斗柄南、丹华翠景，红霞紫雾。手折琪花今似梦，十二楼台何处。犹记得、当时伴侣。东府西台知谁主，忆当时、自泻金瓶雨。人间事，等风絮。
</font><p></p>
&nbsp;&nbsp;&nbsp;&nbsp;上皇赫赫雷霆主。我何缘、清都绛阙，遽成千古。白鹤青乌消息断，梦想鸾歌凤舞。应未得、翻身归去。业债须教还净尽，这一回、尝遍红尘苦。归举似，西王母。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（别鹤林）</font></span></font></font></p>
<ul>
&nbsp;&nbsp;&nbsp;&nbsp;昔在神霄府。是上皇娇惜，便自酣歌醉舞。来此人间不知岁，仍是酒龙诗虎。做弄得、襟情如许。俯仰红尘几今古。算风灯、泡沫无凭处。即有这，烟霄路。
</font><p></p>
&nbsp;&nbsp;&nbsp;&nbsp;淮山浙岸潇湘浦。一寻思、柳亭枫驿，泪珠溅俎。此去何时又相会，离恨萦人如缕。更天也、愁人风雨。语燕啼莺莫相管，请各家、占取闲亭坞。人事尽，天上去。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（游西湖）</font></span></font></font></p>
<ul>
&nbsp;&nbsp;&nbsp;&nbsp;倚剑西湖道。望弥漫、苍葭绿苇，翠芜青草。华表凄凉市朝古，极目暗伤怀抱。秋色与、芰荷俱老。桂棹兰舟聊遣兴，仗金风、吹使芙蓉破。柳阴里，堪少坐。
</font><p></p>
&nbsp;&nbsp;&nbsp;&nbsp;衷肠底事君知那。要繁弦急管，又且沈酣则个。烟水冥茫黄叶断，嘹唳数声雁过。醉归去、山寒云暮。整日消闲镇来往，问城南、老树知渠么。黄鹤＿，青纱帽。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（赋西峰）</font></span></font></font></p>
<ul>
&nbsp;&nbsp;&nbsp;&nbsp;风送寒蟾影。望银河、一轮皎洁，宛如金饼。料得故人千里共，使我寸心耿耿。浑无奈、天长夜永。万树萧森猿啸罢，觉水边、林下非人境。睡不著，酒方醒。
</font><p></p>
&nbsp;&nbsp;&nbsp;&nbsp;芙蓉池馆梧桐井。悄不知、今夕何夕，寒光万顷。年少风流多感慨，况此良辰美景。须对此、大拼酩酊。满目新寒舞黄落，嗟此身、何事如萍梗。桂花下，露华冷。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（咏雪二首）</font></span></font></font></p>
<ul>
&nbsp;&nbsp;&nbsp;&nbsp;俯仰天黏水。尽□□、山河大地，光涵表里。一夜春风搜万象，檐外雨声不已。到晓来、六花靡靡。瑶树琪林寒彻骨，知谁家、娇女慵梳洗。且捏个，小狮子。
</font><p></p>
&nbsp;&nbsp;&nbsp;&nbsp;琼楼架就东皇喜。□□使、玉龙战罢，柳绵飞起。千古佳人诗句在，一任如盐似米。君试看、岩头溪底。刹刹尘尘银世界，记当年、曾赴瑶池会。玉清境，还如此。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;银汉千丝雨。被东风作恶，吹落满空柳絮。恰自江南消息断，才此六花飞舞。最好是、鹅毛鹤羽。万顷平田三尺玉，月明中、不见沙头鹭。苍烟里，一渔父。
</font><p></p>
&nbsp;&nbsp;&nbsp;&nbsp;鹊桥半夜寒云妒。到晓来、千岩万壑，了无认处。极目四方银世界，五凤楼前如许。应自感、伤心凝伫。人在神霄玉清府，小狮儿、捏就无佳句。骑汗漫，好归去。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（赠林紫元）</font></span></font></font></p>
<ul>
&nbsp;&nbsp;&nbsp;&nbsp;月插青螺髻。柳梢头、夕阳荏苒，西风摇曳。数粒苍山黏远汉，树色烟光紫翠。飞骑气、半醒半醉。剑跨秋空磨星斗，指琼童、不得鸣金辔。恐惊动，紫清帝。
</font><p></p>
&nbsp;&nbsp;&nbsp;&nbsp;浮云飞度蓬莱水。忆山中、松寒露冷，猿啼鹤唳。家在武夷岩谷里，一亩烟霞活计。叹捻指、人生百岁。兰畹芝田几今古，洞门前、小鹿衔花戏。不知有，人间世。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（赋白芍药号为玉盘盂）</font></span></font></font></p>
<ul>
&nbsp;&nbsp;&nbsp;&nbsp;静看春容瘦。未清明、荼＿避席，蔷薇出昼。花里流莺骂桃李，似与东风管句。怕虚度、兰亭时候。我也别来天上夕，向年时、感叹湖山旧。旧日事，君知否。
</font><p></p>
&nbsp;&nbsp;&nbsp;&nbsp;玉皇驾出清都晓。就御前、三千神女，指麾八九。化作花神下人世，如把粉团搦就。又一似、玉盘在手。莫是蕊珠亲付属，教小心、劝我杯儿酒。也只得，为陪笑。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（怀仙楼）</font></span></font></font></p>
<ul>
&nbsp;&nbsp;&nbsp;&nbsp;极目飙尘表。醉酣时、楼中起舞，楼前舒啸。坐见四山烟雾散，是处落花啼鸟。忽惊下、九天星斗。双鹤飞来风露爽，一声声、清唳苍松杪。奈对景，不酾酒。
</font><p></p>
&nbsp;&nbsp;&nbsp;&nbsp;旧家三点蓬莱小。有琼台双阙，长是香花缭绕。铁笛夜吹金剑吼，恨此瀛洲路杳。知几度、琪林春老。闲倚朱阑思昨梦，对江山、感慨无人晓。但千里，月华皎。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（海棠）</font></span></font></font></p>
<ul>
&nbsp;&nbsp;&nbsp;&nbsp;一夜清寒，千红晓粲，春不曾知。细看如何，醉时西子，睡底杨妃。
</font><p></p>
&nbsp;&nbsp;&nbsp;&nbsp;尽皆蜀种垂丝。晴日暖、薰成锦围。说与东风，也须爱惜，且莫吹飞。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（寄鹤林）</font></span></font></font></p>
<ul>
&nbsp;&nbsp;&nbsp;&nbsp;鹤使南翔。词珍翰绮，谊暖情香。如在琼台，梦回初饮，月液云浆。
</font><p></p>
&nbsp;&nbsp;&nbsp;&nbsp;风吹芦叶冥茫。夕照外、山高水长。遥想东楼，琪花玉树，梅影昏黄。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（送温守王侍郎帅三山）</font></span></font></font></p>
<ul>
&nbsp;&nbsp;&nbsp;&nbsp;五马风流，销金帐暖，药玉船宽。放下荷囊，携来铜虎，又举熊幡。
</font><p></p>
&nbsp;&nbsp;&nbsp;&nbsp;棠阴已接三山。此列郡、彼食大藩。柳雪萦旗，东风拦马，父老争看。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（赠紫云友）</font></span></font></font></p>
<ul>
&nbsp;&nbsp;&nbsp;&nbsp;剑倚青天笛倚楼。云影悠悠。鹤影悠悠。好同携手上瀛洲。身在阎浮。业在阎浮。
</font><p></p>
&nbsp;&nbsp;&nbsp;&nbsp;一段红云绿树愁。今也休休。古也休休。夕阳西去水东流。富又何求。贵又何求。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;苹花零乱秋亭暮。篱落江村路。棹歌摇曳钓船归。搅碎清风千顷、碧琉璃。
</font><p></p>
&nbsp;&nbsp;&nbsp;&nbsp;山衔初月明疏柳。平野垂星斗。莫辞沈醉伴孤吟。他日江南江北、两关心。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（舟行即事）</font></span></font></font></p>
<ul>
&nbsp;&nbsp;&nbsp;&nbsp;淡烟凝翠锁寒芜。斜阳挂碧梧。沙头三两雁相呼。萧萧风卷芦。
</font><p></p>
&nbsp;&nbsp;&nbsp;&nbsp;何处笛，一声孤。岸边人钓鱼。快帆一夜泊桐庐。问人沽酒无。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;思量世事，几千般翻覆，是非多少。随分随缘天地里，心与江山不老。道在天先，神游物外，自有长生宝。洞门无锁，悄无一个人到。
</font><p></p>
&nbsp;&nbsp;&nbsp;&nbsp;一条柱杖横肩，芒鞋紧峭，正风清月好。惊赏百年浑似梦，空被利名萦绕。野鹤纵横，孤云自在，对落花芳草。来朝拂袖，谁来南岳寻我。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;孤村篱落，玉亭亭、为问何其清瘦。欲语还愁谁索笑，临水嫣然自照。甘受凄凉，不求识觉，风致何高妙。松挨竹拶，更堪霜雪＿＿。
</font><p></p>
&nbsp;&nbsp;&nbsp;&nbsp;争奈终是冰肌，也过了几个，晴昏雨晓。冷艳寒香空自惜，后夜山高月小。满地苍苔，一声哀角，疏影归幽渺。世无和靖，三花两蕊不少。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;当初误触，紫微君、谪下神霄玉府。醉后骑龙吹铁笛，酒醒不知何处。绛阙寥寥，红尘扰扰，老泪滂如雨。人间天上，桑田沧海如许。
</font><p></p>
&nbsp;&nbsp;&nbsp;&nbsp;遥想十二楼前，琪花开已遍。鸾歌鹤舞。梦到三天还又落，愁听空中箫鼓。独倚阑干，笑拈花片，细写思归字。东风还会，为伊吹上天去。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（次韵东坡赋别）</font></span></font></font></p>
<ul>
&nbsp;&nbsp;&nbsp;&nbsp;寄言天上，石麒麟、化作人间英物。醉拥诗兵驱笔阵，百万词锋退壁。世事空花，赏心泥絮，一点红炉雪。识时务者，当今惟有俊杰。
</font><p></p>
&nbsp;&nbsp;&nbsp;&nbsp;我本浩气天成，才逢知己，便又清狂发。富贵于我如浮云，且看云生云灭。羊石论交，鹅湖惜别，别恨多于发。共君千里，登楼何患无月。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（罗浮赋别）</font></span></font></font></p>
<ul>
&nbsp;&nbsp;&nbsp;&nbsp;罗浮山下，正秋高气爽，凄凉风物。瘦落丹枫飞紫翠，峭拔青山石壁。客鬓萧疏，诗肠清苦，病骨如冰雪。怒髯铁立，有怀不下三杰。
</font><p></p>
&nbsp;&nbsp;&nbsp;&nbsp;袖里宝剑生寒，中宵起舞，引酒清歌发。襟曲屡兴猿鹤梦，坐看月痕生灭。露沁桃花，云笼芝草，任长莓苔发。如今话别，橙黄橘绿时月。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;旧家宋玉，是何人、偏到秋来凄惨。细雨疏风天气冷，离别令人销黯。樯燕飞归，岸花吹送，自是生怀感。挑灯酌酒，平生明目张胆。
</font><p></p>
&nbsp;&nbsp;&nbsp;&nbsp;二十年在江湖，枫亭柳驿，往事都曾览。胸次可吞云梦九，也没尘埃一糁。木落山高，云寒雁断，水瘦溪痕减。不知把菊，又在何处轩槛。
</font><p></p>
</ul><p></p>
<p align="center"><font face="黑体" size="3" color="#000080">酹江月</font></font></font></p>
<ul>
&nbsp;&nbsp;&nbsp;&nbsp;海天秋老，夜凄清、坐对香温金鸭。听得寒蝉声断续，一似离歌相答。鸿雁初来，骅骝欲去，永夜烧红蜡。不须别酒，有时亦呷一呷。
</font><p></p>
&nbsp;&nbsp;&nbsp;&nbsp;丈夫南北东西，何天不可，鸣剑雄开匣。岂特东湖徐孺子，下得陈蕃之榻。黄叶声干，碧莲香减，枕上凉萧飒。出门一笑，四方风起云合。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（送周舜美）</font></span></font></font></p>
<ul>
&nbsp;&nbsp;&nbsp;&nbsp;道人于世，已忘情、尚更区区饯别。栖碧先生辞蕙帐，夜夜猿声凄切。剑上星寒，琴中风惨，眉宇飞黄色。一杯判袂，出门烟水空阔。
</font><p></p>
&nbsp;&nbsp;&nbsp;&nbsp;我今流落江南，朝朝还暮暮，千愁万结。那更荻花枫叶景，又见长亭短驿。世事空花，人情风絮，山外云千叠。君还到阙，为言踪迹风雪。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（春日）</font></span></font></font></p>
<ul>
&nbsp;&nbsp;&nbsp;&nbsp;桃花开尽，正溪南溪北，春风春雨。寒食清明都过了，愁杀一声杜宇。醉跨蹇驴，踏翻芳草，满满斟鹦鹉。游仙梦觉，不知身在何处。
</font><p></p>
&nbsp;&nbsp;&nbsp;&nbsp;因甚青鸟不来，一年春事，捻指都如许。人在白云流水外，多少莺啼燕语。遣兴成诗，烹茶解酒，日落蔷薇坞。玉龙嘶断，乱鸦惊起无数。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（武昌怀古）</font></span></font></font></p>
<ul>
&nbsp;&nbsp;&nbsp;&nbsp;汉江北泻，下长淮、洗尽胸中今古。楼橹横波征雁远，谁见鱼龙夜舞。鹦鹉洲云，凤凰池月，付与沙头鹭。功名何处，年年惟见春絮。
</font><p></p>
&nbsp;&nbsp;&nbsp;&nbsp;非不豪似周瑜，壮如黄祖，亦随秋风度。野草闲花无限数，渺在西山南浦。黄鹤楼人，赤乌年事，江汉亭前路。浮萍无据，水天几度朝暮。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;绿荷十里吐秋香，湖水掌平如镜。日落云收天似洗，况又月明风静。露逼葭蒲，烟迷菱芡，缩尽寒鸦颈。两枝画桨，柳阴浓处乘兴。
</font><p></p>
&nbsp;&nbsp;&nbsp;&nbsp;遥想和靖东坡，当年曾胜赏，一觞一咏。是则湖山常不老，前辈风流去尽。我兴还诗，我欢则酒，醉则还草圣。明朝却去，冷泉天竺双径。
</font><p></p>
</ul><p></p>
<p align="center"><font face="黑体" size="3" color="#000080">促拍满路花</font><span><font size="2" color="#FF00FF">（和纯阳韵）</font></span></font></font></p>
<ul>
&nbsp;&nbsp;&nbsp;&nbsp;多才夸李白，美貌说潘安。一朝成万古，又徒闲。如何猛省，心地种仙蟠。堪叹人间事，泡沫风灯，阿谁肯做飞仙。
</font><p></p>
&nbsp;&nbsp;&nbsp;&nbsp;莫思量、骏马与高轩。快乐任天然。最坚似松柏、更凋残。有何凭据，谁易复谁难。长啸青云外，自嗟自笑，了无恨海愁山。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（题罗浮）</font></span></font></font></p>
<ul>
&nbsp;&nbsp;&nbsp;&nbsp;满洞苔钱。买断风烟。笑桃花流落晴川。石楼高处，夜夜啼猿。看二更云，三更月，四更天。
</font><p></p>
&nbsp;&nbsp;&nbsp;&nbsp;细草如毡。独枕空拳。与山麋、野鹿同眠。残霞未散，淡雾沈绵。是晋时人，唐时洞，汉时仙。//洞府自唐尧时始开，至东晋葛稚川方来。及伪刘称汉，此时方显，遂兴观。
</font><p></p>
</ul><p></p>
<p align="center"><font face="黑体" size="3" color="#000080">八六子</font><span><font size="2" color="#FF00FF">（戏改秦少游词）</font></span></font></font></p>
<ul>
&nbsp;&nbsp;&nbsp;&nbsp;倚危亭。恨如芳草，萋萋i尽还生。念柳外青鸾去后，洞中白鹤归来，恍然暗惊。
</font><p></p>
&nbsp;&nbsp;&nbsp;&nbsp;吾家渺在瑶京。夜月一帘花影，春风十里松鸣。奈昨梦、前尘渐随流水，凤箫歌杳，水长天远，那堪片片飞霞弄晚，丝丝细雨笼晴。正消凝，子规又啼数声。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（次韵李汉老咏梅）</font></span></font></font></p>
<ul>
&nbsp;&nbsp;&nbsp;&nbsp;潇洒江梅，似玉妆珠缀，密蕊疏枝。霜风应是，不许蝶近蜂欺。嫣然自笑，与山矾、共水仙期。还亦有，青松翠竹，同今凛冽年时。
</font><p></p>
&nbsp;&nbsp;&nbsp;&nbsp;何事向人如恨，带苍苔，半倚临水荒篱。孤山嫩寒放晓，尚忆前诗。黄昏顾影，说横斜、清浅今谁。他自是，移春手段，微云淡月应知。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（景泰山次韵东坡三首）</font></span></font></font></p>
<ul>
&nbsp;&nbsp;&nbsp;&nbsp;云散雨初晴，蝉噪林逾静。古寺敲钟暮掩门，灯映琉璃影。
</font><p></p>
&nbsp;&nbsp;&nbsp;&nbsp;浩气镇长存，昨梦还重省。独倚阑干啸一声，毛发萧萧冷。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;古寺枕空山，楼上昏钟静。饥鼠偷灯尾蘸油，悄悄无人影。
</font><p></p>
&nbsp;&nbsp;&nbsp;&nbsp;长剑匣中鸣，今古深思省。此夕行藏独倚楼，风雨凄凄冷。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;雨过山花向晚香。烟丝空翠柳微茫。旧家丹灶何人葛，今日帘泉阿姥黄。
</font><p></p>
&nbsp;&nbsp;&nbsp;&nbsp;犀角枕，象牙床。椰心织簟昼生凉。杯行无算何曾醉，不觉罗浮日月长。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;西畔双松百尺长。当时亲自见刘王。山前今日莲花水，往者将军洗马塘。
</font><p></p>
&nbsp;&nbsp;&nbsp;&nbsp;南粤路，汉宫墙。晚风历历说兴亡。摩挲东晋苍苔灶，细说仙翁炼药方。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（灯夕天谷席上作）</font></span></font></font></p>
<ul>
&nbsp;&nbsp;&nbsp;&nbsp;翠幄张天见未曾。驼峰鹅掌出庖烹。醉酣浑是迷天地，但见尊前万点星。
</font><p></p>
&nbsp;&nbsp;&nbsp;&nbsp;人似玉，酒如饧。果盘簇不知名。东风吹我三山下，如在神霄上帝庭。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（题爱阁）</font></span></font></font></p>
<ul>
&nbsp;&nbsp;&nbsp;&nbsp;冷雨疏风凉漠漠。云去云来，万里秋阴薄。笑倚玉阑呼白鹤。烟笼素月青天角。
</font><p></p>
&nbsp;&nbsp;&nbsp;&nbsp;竹影松声浑似昨。醉胆如天，谁道词源涸。满地苍苔霜叶落。今宵不饮何时乐。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;绿暗红稀春已幕。燕子衔泥，飞入谁家去。柳絮欲停风不住。杜鹃声里山无数。
</font><p></p>
&nbsp;&nbsp;&nbsp;&nbsp;白马青衫无定据。好底林泉，信脚随缘寓。拼却此生心已许。一川风月聊为主。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;楼上风光都占断。楼下风光，还许诗人管。管领风光谁是伴。一堤杨柳开青眼。
</font><p></p>
&nbsp;&nbsp;&nbsp;&nbsp;波面琉璃花影乱。玉笋持杯，画舸歌声颤。醉里寻春春不见。夕阳芳草连天远。
</font><p></p>
</ul><p></p>
<p align="center"><font face="黑体" size="3" color="#000080">杨柳枝</font></font></font></p>
<ul>
&nbsp;&nbsp;&nbsp;&nbsp;＿碎梅花一断肠。送斜阳。风烟缥渺月微茫。又昏黄。
</font><p></p>
&nbsp;&nbsp;&nbsp;&nbsp;平野寒芜何处断，接天长。短篱浅水橘青黄。度清香。
</font><p></p>
&nbsp;&nbsp;&nbsp;&nbsp;要做神仙，炼丹工夫，譬之似闲。但姹女乘龙，金公御虎，玉炉火炽，土釜灰寒。铅里藏银，砂中取汞，神水华池上下间。山田内，有一条径路，直透泥丸。
</font><p></p>
&nbsp;&nbsp;&nbsp;&nbsp;一声雷震昆山。真橐＿、飞冲夹脊关。见白雪漫天，黄芽满地，龟蛇缭绕，乌兔掀翻。自古乾坤，这些离坎，九转烹煎结大还。灵丹就，未飞升上阙，且在人寰。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;土釜温温火，橐＿动春雷。三田升降，一条径路属灵台。自有真龙真虎，和合天然铅汞，亦子结真胎。水里捉明月，心地觉花开。
</font><p></p>
&nbsp;&nbsp;&nbsp;&nbsp;一转功，三十日，九旬来。抽添气候，炼成白血换骷骸。四象五形聚会，只在一方凝结，方寸绝纤埃。人在泥丸上，归路入蓬莱。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;一个奇男子，万象落心胸。学书学剑，两般都没个成功。要去披缁学佛，首下一拳轻快，打破太虚空。末后生华发，再拜玉清翁。
</font><p></p>
&nbsp;&nbsp;&nbsp;&nbsp;二十年，空挫过，只飘蓬。这回归去，武夷山下第三峰。住我旧时庵子，碗水把柴升米，活火煮教浓。笑指归时路，弱水海之东。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（自述）</font></span></font></font></p>
<ul>
&nbsp;&nbsp;&nbsp;&nbsp;苦苦谁知苦，难难也是难。寻思访道，不知行过几重山。吃尽风＿雨＿，那见霜凝雪冻，饥了又添寒。满眼无人问，何处扣玄关。
</font><p></p>
&nbsp;&nbsp;&nbsp;&nbsp;好因缘，传口诀，炼金丹。街头巷尾，无言暗地自生欢。虽是蓬头垢面，今已九旬来地，尚且是童颜。未下飞升诏，且受这清闲。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;天下云游客，气味偶相投。暂时相聚，忽然云散水空流。饱饫闽中风月，又爱浙间山水，杖屦且逍遥。太上包中下，只得个无忧。
</font><p></p>
&nbsp;&nbsp;&nbsp;&nbsp;是和非，名与利，一时休。自家醒了，不成得恁地埋头。任是南州北郡，不问大张小李，过此便相留。且吃随缘饭，莫作俗人愁。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;未遇明师者，日夜苦忧惊。及乎遇了，得些口诀又忘情。可惜蹉跎过了，不念精衰气竭，碌碌度平生。何不回头看，下手采来烹。
</font><p></p>
&nbsp;&nbsp;&nbsp;&nbsp;天下人，知得者，不能行。可怜埋没，如何恁地不惺惺。只见口头说著，方寸都无些子，只管看丹经。地狱门开了，急急办前程。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;堪笑廛中客，都总是迷流。冤家缠缚，算来不是你风流。不解去寻活路，只是担枷负锁，不肯放教休。三万六千日，受尽百年忧。
</font><p></p>
&nbsp;&nbsp;&nbsp;&nbsp;得人身，休蹉过，急须修。乌飞兔走刹那，又是死临头。只这眼前快乐，难免无常两字，何似出尘囚。炼就金丹去，万劫自逍遥。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（咏雪）</font></span></font></font></p>
<ul>
&nbsp;&nbsp;&nbsp;&nbsp;广寒宫里，散天花、点点空中柳絮。是处楼台皆似玉，半夜风声不住。万里盐城，千家珠瓦，无认蓬莱处。但呼童、且去探梅花、攀那树。
</font><p></p>
&nbsp;&nbsp;&nbsp;&nbsp;垂帘未敢掀开，狮儿初捏就，佳人偷觑。溪畔渔翁蓑又重，几点沙鸥无语。竹折庭前，松僵路畔，满目都如许。问要晴，更待积痕消，须无雨。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;鼎用乾坤，药须乌兔，恁时方炼金丹。水中虎吼，火里赤龙蟠。兑是况铅震汞，自元谷、上至泥丸。些儿事，坎离复垢，返老作童颜。
</font><p></p>
&nbsp;&nbsp;&nbsp;&nbsp;五行，全四象，不调停火候，间断如闲。六天罡所指，玉出昆山。不动纤毫云雨，顷刻处、直透三关。黄庭内，一阳来复，丹就片时间。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;两种汞铅，黄婆感合，如如真虎真龙。周年造化，蹙在片时中。炉里温温种子，玄珠象、气透三宫。金木处，炼成赤水，白血自流通。
</font><p></p>
&nbsp;&nbsp;&nbsp;&nbsp;无中。胎已兆，见龟蛇乌兔，恍惚相逢。但坎离既济，复垢交融。了得真空命脉，天地里、万物春风。阴阳外，天然夫妇，一点便成功。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（冬至与胡胎仙）</font></span></font></font></p>
<ul>
&nbsp;&nbsp;&nbsp;&nbsp;因看斗柄，运周天、顿悟神仙妙诀。一点真阳生坎位，点却离宫之缺。造物无声，水中起火，妙在虚危穴。今年冬至，梅花依旧凝雪。
</font><p></p>
&nbsp;&nbsp;&nbsp;&nbsp;先圣此日闭关，不通来往，皆为群生设。物物□含生育意，正在子初亥末。自古乾坤，这些离坎，日日无休歇。如今识破，金乌飞入蟾窟。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
