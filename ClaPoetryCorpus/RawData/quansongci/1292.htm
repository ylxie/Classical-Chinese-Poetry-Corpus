<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王梦应</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寿王尉・癸未冬至后五日）</font></span></font></font></p>
<ul>
&nbsp;&nbsp;&nbsp;&nbsp;问谁歌、暗香疏影，此花堪照人世。起持霜月为花如寿，天亦愿花千岁。谁有意。著如此人间，更著花如此。高寒洒洒。看浩荡刚风，跨虬飞佩，玉影乱如水。
</font><p></p>
&nbsp;&nbsp;&nbsp;&nbsp;行春处，一笑人间紫翠。纷纷窥此天地。寿如川至。□好是、涧翁兹岁喜。荣沾南儒恩例。捧觞更喜郎君美。任夜来归待。见说生辰，恰逢本命，寿筵且未。听老聃孙子。祝公耆艾，祝公富贵。
</font><p></p>
</ul><p></p>
<p align="center"><font face="黑体" size="3" color="#000080">锦堂春</font><span><font size="2" color="#FF00FF">（寿李仁山）</font></span></font></font></p>
<ul>
&nbsp;&nbsp;&nbsp;&nbsp;浅帻分秋，凉尊试月，西风未雁犹蝉。看芙蓉影里，绿鬓年年。日上云c压海，尘清玉马行天。更烟楼凤举，风幕麟游，锦后珠前。
</font><p></p>
&nbsp;&nbsp;&nbsp;&nbsp;绿阴池馆如画，记晴春药径，雨晓芝田。已办十年笑语，小聚云边。舞称香围艳雪，歌迟酒落红船。早群仙醉去，柳掖花扶，似雾非烟。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;欲霜更雨，记青云篱落，东风前此。帘外客秋人共老，雁与愁飞千里。水郭烟明，竹陂波小，万叶寒声起。凭高那更，九嶷吹尽云气。
</font><p></p>
&nbsp;&nbsp;&nbsp;&nbsp;婉娩空复多情，年年晋梦，花与柴桑是。谁解意消风日晚，短笛孤舟林水。江蟹笼新，露萸斟浅，浇得乡关思。平芜天远，一痕黄抹秋霁。
</font><p></p>
</ul><p></p>
<p align="center"><font face="黑体" size="3" color="#000080">疏影</font></font></font></p>
<ul>
&nbsp;&nbsp;&nbsp;&nbsp;瞢腾晓被，听堕冰层角，晴BE38仍未。土湿烟生，庭掩寒青，障泥懒为春试。东风旧与花飞去，料记得、年年沙际。忍落梅、万点苔根，化作一窗离思。
</font><p></p>
&nbsp;&nbsp;&nbsp;&nbsp;犹忆蔫红稚绿，断桥雪未扫，天近春易。老对荒寒，事旧人新，雁后不成情味。人间解有花如海，待一片、不教随水。但玉香、酥影玲珑，逐日暖红云里。
</font><p></p>
</ul><p></p>
<p align="center"><font face="黑体" size="3" color="#000080">醉太平</font><span><font size="2" color="#FF00FF">（送人入湘）</font></span></font></font></p>
<ul>
&nbsp;&nbsp;&nbsp;&nbsp;寒窗月晴。寒梢露明。一痕归影灯青。又分携短亭。
</font><p></p>
&nbsp;&nbsp;&nbsp;&nbsp;蘅皋佩云。蒸溪酒春。有谁勤说归程。是峰头雁声。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
