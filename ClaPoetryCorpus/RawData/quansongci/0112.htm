<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;范成大</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（冬至）</font></span></font></font></p>
<ul>
&nbsp;&nbsp;&nbsp;&nbsp;寒谷春生，熏叶气、玉筒吹谷。新阳后、便占新岁，吉云清穆。休把心情关药裹，但逢节序添诗轴。笑强颜、风物岂非痴，终非俗。
</font><p></p>
&nbsp;&nbsp;&nbsp;&nbsp;清昼永，佳眠熟。门外事，何时足。且团栾同社，笑歌相属。著意调停云露酿，从头检举梅花曲。纵不能、将醉作生涯，休拘束。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（始生之日，丘宗卿使君携具来为寿，坐中赋词，次韵谢之）</font></span></font></font></p>
<ul>
&nbsp;&nbsp;&nbsp;&nbsp;竹里行厨，来问讯、诸侯宾老。春满座、弹丝未遍，挥毫先了。云避仁风收雨脚，日随和气薰林表。向尊前、来访白髯翁，衰何早。
</font><p></p>
&nbsp;&nbsp;&nbsp;&nbsp;志千里，功名兆。光万丈，文章耀。洗冰壶胸次，月秋霜晓。应念一堂尘网暗，故将百和香云绕。算赏心、清话古来多，如今少。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（雨后携家游西湖，荷花盛开）</font></span></font></font></p>
<ul>
&nbsp;&nbsp;&nbsp;&nbsp;柳外轻雷，催几阵、雨丝飞急。雷雨过、半川荷气，粉融香拧Ｅ蕊攀条春一笑，从教水溅罗衣湿。打梁州、箫鼓浪花中，跳鱼立。
</font><p></p>
&nbsp;&nbsp;&nbsp;&nbsp;山倒影，云千叠。横浩荡，舟如叶。有采菱清些，桃根双楫。忘却天涯漂泊地，尊前不放闲愁入。任碧筒、十丈卷金波，长鲸吸。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;罨画溪山，行欲遍、风蒲还举。天渐远、水云初静，柁楼人语。月色波光看不定，玉虹横卧金鳞舞。算五湖、今夜只扁舟，追千古。
</font><p></p>
&nbsp;&nbsp;&nbsp;&nbsp;怀往事，渔樵侣。曾共醉，松江渚。算今年依旧，一杯沧浦。宇宙此身元是客，不须怅望家何许。但中秋、时节好溪山，皆吾土。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（重到桃花坞）</font></span></font></font></p>
<ul>
&nbsp;&nbsp;&nbsp;&nbsp;北城南埭。玉水方流汇。青樾里，红尘外。万桃春不老，双竹寒相对。回首处，满城明月曾同载。
</font><p></p>
&nbsp;&nbsp;&nbsp;&nbsp;分散西园盖。消减东阳带。人事改，花源在。神仙虽可学，功行无过醉。新酒好，就船况有鱼堪买。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（烛下海棠）</font></span></font></font></p>
<ul>
&nbsp;&nbsp;&nbsp;&nbsp;倾坐东风百媚生。万红无语笑逢迎。照妆醒睡蜡烟轻。采X横斜春不夜，绛霞浓淡月微明。梦中重到锦官城。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;催下珠帘护绮丛。花枝红里烛枝红。烛光花影夜葱茏。
</font><p></p>
&nbsp;&nbsp;&nbsp;&nbsp;锦地绣天香雾里，珠星璧月彩云中。人间别有几春风。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（新安驿席上留别）</font></span></font></font></p>
<ul>
&nbsp;&nbsp;&nbsp;&nbsp;送尽残春更出游。风前踪迹似沙鸥。浅斟低唱小淹留。月见西楼清夜醉，雨添南浦绿波愁。有人无计恋行舟。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;歙浦钱塘一水通。闲云如幕碧重重。吴山应在碧云东。
</font><p></p>
&nbsp;&nbsp;&nbsp;&nbsp;无力海棠风淡荡，半眠官柳葱茏。眼前春色为谁浓。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（元夕后三日王文明席上）</font></span></font></font></p>
<ul>
&nbsp;&nbsp;&nbsp;&nbsp;宝髻双双出绮丛。妆光梅影各春风。收灯时候却相逢。
</font><p></p>
&nbsp;&nbsp;&nbsp;&nbsp;鱼子笺中词宛转，龙香拨上语玲珑。明朝车马莫西东。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;红锦障泥杏叶鞯。解鞍呼渡忆当年。马骄不肯上航船。
</font><p></p>
&nbsp;&nbsp;&nbsp;&nbsp;茅店竹篱开席市，绛裙青袂断姜田。临平风物故依然。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;白玉堂前绿绮疏。烛残歌罢困相扶。问人春思肯浓无。
</font><p></p>
&nbsp;&nbsp;&nbsp;&nbsp;梦里粉香浮枕簟，觉来烟月满琴书。个侬情分更何如。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（丙午立春大雪，是岁十二月九日丑时立春）</font></span></font></font></p>
<ul>
&nbsp;&nbsp;&nbsp;&nbsp;东风半夜度关山。和雪到阑干。怪见梅梢未暖，情知柳眼犹寒。
</font><p></p>
&nbsp;&nbsp;&nbsp;&nbsp;青丝菜甲，银泥饼饵，随分杯盘。已把宜春缕胜，更将长命题＿。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;身闲身健是生涯。何况好年华。看了十分秋月，重阳更插黄花。
</font><p></p>
&nbsp;&nbsp;&nbsp;&nbsp;消磨景物，瓦盆社酿，石鼎山茶。饱吃红莲香饭，侬家便是仙家。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;系船沽酒碧帘坊。酒满胜鹅黄。醉后西园入梦，东风柳色花香。
</font><p></p>
&nbsp;&nbsp;&nbsp;&nbsp;水浮天处，夕阳如锦，恰似鲈乡。中有忆人双泪，几时流到横塘。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;海棠如雪殿春余。禽弄晚晴初。倦客长惭杜字，佳辰且醉提壶。
</font><p></p>
&nbsp;&nbsp;&nbsp;&nbsp;逍遥放浪，还他渔子，输与樵夫。一棹何时归去，扁舟终要江湖。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;天容云意写秋光。木叶半青黄。珍重西风祛暑，轻衫早怯新凉。
</font><p></p>
&nbsp;&nbsp;&nbsp;&nbsp;故人情分，留连病客，孤负清觞。陌上千愁易散，尊前一笑难忘。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;春涨一篙添水面。芳草鹅儿，绿满微风岸。画舫夷犹湾百转。横塘塔近依前远。
</font><p></p>
&nbsp;&nbsp;&nbsp;&nbsp;江国多寒农事晚。村北村南，谷雨才耕遍。秀麦连冈桑叶贱。看看尝面收新茧。
</font><p></p>
</ul><p></p>
<p align="center"><font face="黑体" size="3" color="#000080">南柯子</font></font></font></p>
<ul>
&nbsp;&nbsp;&nbsp;&nbsp;槁项诗余瘦，愁肠酒后柔。晚凉团扇欲知秋。卧看明河银影、界天流。
</font><p></p>
&nbsp;&nbsp;&nbsp;&nbsp;鹤警人初静，虫吟夜更幽。佳辰只合算花筹。除了一天风月、更何求。
</font><p></p>
</ul><p></p>
<p align="center"><font face="黑体" size="3" color="#000080">南柯子</font></font></font></p>
<ul>
&nbsp;&nbsp;&nbsp;&nbsp;怅望梅花驿，凝情杜若洲。香云低处有高楼。可惜高楼、不近木兰舟。
</font><p></p>
&nbsp;&nbsp;&nbsp;&nbsp;缄素双鱼远，题红片叶秋。欲凭江水寄离愁。江已东流、那肯更西流。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;银渚盈盈渡，金风缓缓吹。晚香浮动五云飞。月姊妒人、颦尽一弯眉。
</font><p></p>
&nbsp;&nbsp;&nbsp;&nbsp;短夜难留处，斜河欲淡时。半愁半喜是佳期。一度相逢、添得两相思。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;细数十年事，十处过中秋。今年新梦，忽到黄鹤旧山头。老子个中不浅，此会天教重见，今古一南楼。星汉淡无色，玉镜独空浮。
</font><p></p>
&nbsp;&nbsp;&nbsp;&nbsp;敛秦烟，收楚雾，熨江流。关河离合、南北依旧照清愁。想见＿娥冷眼，应笑归来霜鬓，空敝黑貂裘。酾酒问蟾兔，肯去伴沧洲。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（燕山九日作）</font></span></font></font></p>
<ul>
&nbsp;&nbsp;&nbsp;&nbsp;万里汉家使，双节照清秋。旧京行遍，中夜呼禹济黄流。寥落桑榆西北，无限太行紫翠，相伴过芦沟。岁晚客多病，风露冷貂裘。
</font><p></p>
&nbsp;&nbsp;&nbsp;&nbsp;对重九，须烂醉，莫牢愁。黄花为我，一笑不管鬓霜羞。袖里天书咫尺，眼底关河百二，歌罢此生浮。惟有平安信，随雁到南州。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;十月谁云春小，一年两见风娇。云英此夕度蓝桥。人意花枝都好。
</font><p></p>
&nbsp;&nbsp;&nbsp;&nbsp;百媚朝天淡粉，六铢步月生绡。人间霜叶满庭皋，别有东风不老。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;北客开眉乐岁，东君著意华年。遮风藏雨晚云天。应怕杏梢红浅。
</font><p></p>
&nbsp;&nbsp;&nbsp;&nbsp;不惜灯前放夜，从教雪后留寒。水晶帘箔万花钿。听彻南楼晓箭。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;双星良夜，耕慵织懒，应被群仙相妒。娟娟月姊满眉颦，更无奈、风姨吹雨。
</font><p></p>
&nbsp;&nbsp;&nbsp;&nbsp;相逢草草，争如休见，重搅别离心绪。新欢不抵旧愁多，倒添了、新愁归去。
</font><p></p>
</ul><p></p>
<p align="center"><font face="黑体" size="3" color="#000080">宜男草</font></font></font></p>
<ul>
&nbsp;&nbsp;&nbsp;&nbsp;篱菊滩芦被霜后。袅长风、万重高柳。天为谁、展尽湖光渺渺，应为我、扁舟入手。
</font><p></p>
&nbsp;&nbsp;&nbsp;&nbsp;橘中曾醉洞庭酒。辗云涛、挂帆南斗。追旧游、不减商山杳杳，犹有人、能相记否。
</font><p></p>
</ul><p></p>
<p align="center"><font face="黑体" size="3" color="#000080">宜男草</font></font></font></p>
<ul>
&nbsp;&nbsp;&nbsp;&nbsp;舍北烟霏舍南浪。雪倾篱、雨荒薇涨。问小桥、别后谁过，惟有迷鸟＿雌来往。
</font><p></p>
&nbsp;&nbsp;&nbsp;&nbsp;重寻山水问无恙。扫柴荆、土花尘网。留小桃、先试光风，从此芝草琅\日长。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;窗纱薄。日穿红幔催梳掠。催梳掠。新晴天气，画檐闻鹊。
</font><p></p>
&nbsp;&nbsp;&nbsp;&nbsp;海棠逗晓都开却。小云先在阑干角。阑干角。杨花满地，夜来风恶。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;珠帘狭。卷帘春院花围合。花围合。昼长人静，双双胡蝶。
</font><p></p>
&nbsp;&nbsp;&nbsp;&nbsp;花前苦＿金蕉叶。瞢腾午睡扶头怯。扶头怯。闲愁无限，远山斜叠。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;香罗薄。带围宽尽无人觉。无人觉。东风日暮，一帘花落。
</font><p></p>
&nbsp;&nbsp;&nbsp;&nbsp;西园空锁秋千索。帘垂帘卷闲池阁。闲池阁。黄昏香火，画楼吹角。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;楼阴缺。兰干影卧东厢月。一天风露，杏花如雪。
</font><p></p>
&nbsp;&nbsp;&nbsp;&nbsp;隔烟催漏金＿咽。罗帏暗淡灯花结。灯花结。片时春梦，江南天阔。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;浮云集。轻雷隐隐初惊蛰。初惊蛰。鹁鸠鸣怒，绿杨风急。
</font><p></p>
&nbsp;&nbsp;&nbsp;&nbsp;玉炉烟重香罗拧７髑脚ㄐ友嘀湿。燕支湿。花梢缺处，画楼人立。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;双峰叠障，过天风海雨，无边空碧。月姊年年应好在，玉阙琼宫愁寂。谁唤痴云，一杯未尽，夜气寒无色。碧城凝望，高楼缥缈西北。
</font><p></p>
&nbsp;&nbsp;&nbsp;&nbsp;肠断桂冷蟾孤，佳期如梦，又把阑干拍。雾鬓风鬟相借问，浮世几回今夕。圆缺晴阴，古今同恨，我更长为客。婵娟明夜，尊前谁念南陌。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;十年旧事，醉京花蜀酒，万葩千萼。一棹归来吴下看，俯仰心情今昨。强倚雕阑，羞簪雪鬓，老恐花枝觉。揩摩愁眼，雾中相对依约。
</font><p></p>
&nbsp;&nbsp;&nbsp;&nbsp;闻道家燕团栾，光风转夜，月傍西楼落。打彻梁州春自远，不饮何时欢乐。沾惹天香，留连国艳，莫散灯前酌。袜尘生处，为君重赋河洛。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;吴波浮动，看中流翻月，半江金碧。醉舞空明三万顷，不管＿娥愁寂。指点琼楼，凭虚有路，鲸背横东极。水云飘荡，阑干千丈无力。
</font><p></p>
&nbsp;&nbsp;&nbsp;&nbsp;家世回首沧洲，烟波渔钓，有鸱夷仙迹。一笑闲身游物外，来访扁舟消息。天上今宵，人间此地，我是风前客。涛生残夜，鱼龙惊听横笛。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;水乡霜落，望西山一寸，修眉横碧。南浦潮生帆影去，日落天青江白。万里浮云，被风吹散，又被风吹积。尊前歌罢，满空凝淡寒色。
</font><p></p>
&nbsp;&nbsp;&nbsp;&nbsp;人世会少离多，都来名利，似蝇头蝉翼。赢得长亭车马路，千古＿愁如织。我辈情钟，匆匆相见，一笑真难得。明年谁健，梦魂飘荡南北。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（和徐尉游口湖）</font></span></font></font></p>
<ul>
&nbsp;&nbsp;&nbsp;&nbsp;湖山如画，系孤篷柳岸，莫惊鱼鸟。料峭春寒花未遍，先共疏梅索笑。一梦三年，松风依旧，萝月何曾老。邻家相问，这回真个归到。
</font><p></p>
&nbsp;&nbsp;&nbsp;&nbsp;绿鬓新点吴霜，尊前强健，不怕衰翁号。赖有风流车马客，来觅香云花岛。似我粗豪，不通姓字，只要银瓶倒。奔名逐利，乱帆谁在天表。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font></font></font></p>
<ul>
&nbsp;&nbsp;&nbsp;&nbsp;易散浮云难再聚。遮莫相随百步。谁唤行人去。石湖烟浪渔樵侣。
</font><p></p>
&nbsp;&nbsp;&nbsp;&nbsp;重别西楼肠断否。多少凄风苦雨。休梦江南路。路长梦短无寻处。
</font><p></p>
</ul><p></p>
<p align="center"><font face="黑体" size="3" color="#000080">梦玉人引</font></font></font></p>
<ul>
&nbsp;&nbsp;&nbsp;&nbsp;送行人去，犹追路、再相觅。天末交情，长是合堂同席。从此尊前，便顿然少个，江南＿客。不忍匆匆，少驻船梅驿。
</font><p></p>
&nbsp;&nbsp;&nbsp;&nbsp;酒斟虽满，尚少如、别泪万千滴。欲语吞声，结心相对呜咽。灯火凄清，笙歌无颜色。从别后，尽相忘，算也难忘今夕。
</font><p></p>
</ul><p></p>
<p align="center"><font face="黑体" size="3" color="#000080">梦玉人引</font></font></font></p>
<ul>
&nbsp;&nbsp;&nbsp;&nbsp;共登临处，飘风袂、倚空碧。雨卷云飞，长有桂娥看客。箫喜生春，遍锦城如画，雪山无色。一梦才成，U天涯南北。
</font><p></p>
&nbsp;&nbsp;&nbsp;&nbsp;舞余歌罢，料宣华、回首尽陈迹。万里秦吴，有情应问消息。我欲归耕，如何重来得。故人若望江南，且折梅花花相忆。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;罨画屏中客住。水色山光无数。斜日满江声，何处撑来小渡。休去。休去。惊散一洲鸥鹭。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;两两莺啼何许。寻遍绿阴浓处。天气润罗衣，病起却忄欠微暑。休雨。休雨。明日榴花端午。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;小轩今日开窗了。揉蓝染碧绿阶草。檐佩可怜风。杏梢烟雨红。
</font><p></p>
&nbsp;&nbsp;&nbsp;&nbsp;飘零欢事少。鬓点吴霜早。天色不愁人。眼前无限春。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（元夕立春）</font></span></font></font></p>
<ul>
&nbsp;&nbsp;&nbsp;&nbsp;雪林一夜收寒了。东风恰向灯前到。今夕是何年。新春新月圆。
</font><p></p>
&nbsp;&nbsp;&nbsp;&nbsp;绮丛香雾隔。犹记疏狂客。留取缕金＿。夜蛾相并看。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;黄梅时节春萧索。越罗香润吴纱薄。丝雨日o明。柳梢红未晴。
</font><p></p>
&nbsp;&nbsp;&nbsp;&nbsp;多愁多病后。不识曾中酒。愁病送春归。恰如中酒时。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;羽扇纶巾风袅袅，东厢月到蔷薇。新声谁唤出罗帏。龙须将笛绕，雁字入筝飞。
</font><p></p>
&nbsp;&nbsp;&nbsp;&nbsp;陶写中年须个里，留连月扇云衣。周郎去后赏音稀。为君持酒听，那肯带春归。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;万事灰心犹薄宦，尘埃未免劳形。故人相见似河清。恰逢梅柳动，高兴逐春生。
</font><p></p>
&nbsp;&nbsp;&nbsp;&nbsp;卜昼匆匆还卜夜，仍须月堕河倾。明年我去白鸥盟。金闺三玉树，好问紫霄程。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;玉烟浮动。银阙三山连海冻。翠袖阑干。不怕楼高酒力寒。
</font><p></p>
&nbsp;&nbsp;&nbsp;&nbsp;双松冻折。忽忆衰翁容易别。想见鸥边。压损年时小钓船。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;折残金菊。枨子香时新酒熟。谁伴芳尊。先问梅花借小春。
</font><p></p>
&nbsp;&nbsp;&nbsp;&nbsp;道人破戒。染酒题诗金凤带。愁病相关。不似年时酒量宽。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;波娇鬓袅。中隐堂前人意好。不奈春何。拚却轻寒透薄罗。
</font><p></p>
&nbsp;&nbsp;&nbsp;&nbsp;翦梅新曲。欲断还联三叠促。围坐风流。饶我尊前第一筹。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;枕书睡熟。珍重月明相伴宿。宝鸭金寒。香满围屏宛转山。
</font><p></p>
&nbsp;&nbsp;&nbsp;&nbsp;鸡人声杳。瑶井玉绳相对晓。黯淡窗纱。却下风帘护烛花。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;腊前三白。春到西园还见雪。红紫花迟。借作东风万玉枝。
</font><p></p>
&nbsp;&nbsp;&nbsp;&nbsp;归田计决。麦饭熟时应快活。身在高楼。心在山阴一叶舟。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;休舞银貂小契丹。满堂宾客尽关山。从今袅袅盈盈处，谁复端端正正看。
</font><p></p>
&nbsp;&nbsp;&nbsp;&nbsp;模泪易，写愁难。潇湘江上竹枝斑。碧云日暮无书寄，寥落烟中一雁寒。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;荡漾西湖采绿苹。扬鞭南埭哀红尘。桃花暖日茸茸笑，杨柳光风浅浅颦。
</font><p></p>
&nbsp;&nbsp;&nbsp;&nbsp;章贡水，郁孤云。多情争似桂江春。崔徽卷轴瑶姬梦，纵有相逢不是真。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;嫩绿重重看得成。曲阑幽槛小红英。酴架上蜂儿闹，杨柳行间燕子轻。
</font><p></p>
&nbsp;&nbsp;&nbsp;&nbsp;春婉娩，客飘零。残花浅酒片时清。一杯且贾明朝事，送了斜阳月又生。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（雪梅）</font></span></font></font></p>
<ul>
&nbsp;&nbsp;&nbsp;&nbsp;压蕊拈须粉作团。疏香辛苦颤朝寒。须知风月寻常见，不似层层带雪看。
</font><p></p>
&nbsp;&nbsp;&nbsp;&nbsp;春髻重，晓眉弯。一枝斜并缕金＿。酒红不解东风冻，惊怪钗头玉燕干。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;云幕暗千山，肠断玉楼金阙。应是高唐小妇，妒＿娥清绝。
</font><p></p>
&nbsp;&nbsp;&nbsp;&nbsp;夜凉不放酒杯寒，醉眼渐生缬。何待桂华相照，有人人如月。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;昨夜报春来，的岭梅开雪。携手玉人同赏，比看谁奇绝。
</font><p></p>
&nbsp;&nbsp;&nbsp;&nbsp;阑干倚遍忆多情，怕角声呜咽。与折一枝斜戴，衬鬓云梳月。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;凉夜竹堂虚，小睡匆匆醒。银漏无声月上阶，满地阑干影。
</font><p></p>
&nbsp;&nbsp;&nbsp;&nbsp;何处最知秋，风在梧桐井。不惜骖鸾弄玉箫，露湿衣裳冷。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;云压小桥深，月到重门静。冷蕊疏枝半不禁，更著横窗影。
</font><p></p>
&nbsp;&nbsp;&nbsp;&nbsp;回首故园春，往事难重省。半夜清香入梦来，从此熏炉冷。
</font><p></p>
</ul><p></p>
<p align="center"><font face="黑体" size="3" color="#000080">三登乐</font></font></font></p>
<ul>
&nbsp;&nbsp;&nbsp;&nbsp;一碧鳞鳞，横万里、天垂吴楚。四无人、舻声自语。向浮云，西下处，水村烟树。何处系船，暮涛涨浦。
</font><p></p>
&nbsp;&nbsp;&nbsp;&nbsp;正江南、摇落后，好山无数。尽乘流、兴来便去。对青灯、独自叹，一生＿旅。＿枕梦寒，又还夜雨。
</font><p></p>
</ul><p></p>
<p align="center"><font face="黑体" size="3" color="#000080">三登乐</font></font></font></p>
<ul>
&nbsp;&nbsp;&nbsp;&nbsp;路辅横塘，风卷地、水肥帆饱。眼双明、旷怀浩渺。问菟裘、无恙否，天教重到。木落雾收，故山更好。
</font><p></p>
&nbsp;&nbsp;&nbsp;&nbsp;过溪门、休荡桨，恐惊鱼鸟。算年来、识翁者少。喜山林、踪迹在，何曾如扫。归鬓任霜，醉红未老。
</font><p></p>
</ul><p></p>
<p align="center"><font face="黑体" size="3" color="#000080">三登乐</font></font></font></p>
<ul>
&nbsp;&nbsp;&nbsp;&nbsp;今夕何朝，披岫幌、云关重启。引冰壶、素空似洗。卷帘中、＿枕上，月星浮水。天镜夜明，半窗万里。
</font><p></p>
&nbsp;&nbsp;&nbsp;&nbsp;盼庭柯、都老大，树犹如此。六年前、转头未几。唤邻翁、来话旧，同＿新蚁。秉烛夜阑，又疑梦里。
</font><p></p>
</ul><p></p>
<p align="center"><font face="黑体" size="3" color="#000080">三登乐</font></font></font></p>
<ul>
&nbsp;&nbsp;&nbsp;&nbsp;方帽冲寒，重检校、旧时农圃。荒三径、不知何许。但姑苏台下，有苍然平楚。人笑此翁，又来访古。
</font><p></p>
&nbsp;&nbsp;&nbsp;&nbsp;况五湖、元自有，扁舟祖武。记沧洲、白鸥伴侣。叹年来、孤负了，一蓑烟雨。寂寞暮潮，唤回棹去。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;黯淡养花天。小雨能a。烟轻云薄有无间。官柳丝丝都绿遍，犹有春寒。
</font><p></p>
&nbsp;&nbsp;&nbsp;&nbsp;空翠湿征鞍。马首千山。多情若是肯俱还。别有玉杯承露冷，留共君看。//玉杯，官舍中牡丹绝品也。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（寄人觅梅）</font></span></font></font></p>
<ul>
&nbsp;&nbsp;&nbsp;&nbsp;霜余好探梅消息。日日溪桥侧。不如君有似梅人。歌里工颦妍笑、两眉春。
</font><p></p>
&nbsp;&nbsp;&nbsp;&nbsp;疏枝冷蕊风情少。却称衰翁老。从教来作静中邻。冷淡无言无笑、也无颦。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;落梅时节冰轮满。何似中秋看。琼楼玉宇一般明。只危娥添了、万枝灯。
</font><p></p>
&nbsp;&nbsp;&nbsp;&nbsp;锦江城下杯残后。还照鄞江酒。天东相见说天西。除却衰翁和月、更谁知。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;玉箫惊报同云重。仍怪金瓶冻。清明将近雪花翻。不道海棠消瘦、柳丝寒。
</font><p></p>
&nbsp;&nbsp;&nbsp;&nbsp;王孙沈醉狨毡幕。谁怕罗衣薄。烛灯香雾两厌厌。仿佛有人愁损、上眉尖。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（红木犀）</font></span></font></font></p>
<ul>
&nbsp;&nbsp;&nbsp;&nbsp;谁将击碎珊瑚玉。装上交枝粟。恰如娇小万琼妃。涂罢额黄嫌怕、污燕支。
</font><p></p>
&nbsp;&nbsp;&nbsp;&nbsp;夜深未觉清香绝。风露落溶月。满身花景弄凄凉。无限月和风露、一齐香。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（元夕）</font></span></font></font></p>
<ul>
&nbsp;&nbsp;&nbsp;&nbsp;春城胜绝。暮林风舞催花发。垂云卷尽添空阔。吹上新年，美满十分月。
</font><p></p>
&nbsp;&nbsp;&nbsp;&nbsp;红蕖影下勾丝抹。老来牵强随时节。无人知道心情别。惟有蛾儿，惊见鬓边雪。
</font><p></p>
</ul><p></p>
<p align="center"><font face="黑体" size="3" color="#000080">白玉楼步虚词</font></font></font></p>
<ul>
&nbsp;&nbsp;&nbsp;&nbsp;琪树垂珠网，夹阶两旁。绿霄之外，周以玉阑，阑外方是碧落。阶所接亦玉池，中间涌起玉楼三重，千门万户，无非连璐重璧。屋覆金瓦，屋山缀红牙垂}。四檐黄帘皆卷，楼中帝座，依约可望。红云自东来，云中虚皇乘玉辂，驾两金龙。侍卫可见者：灵官法服骑而夹侍二人，力士黄麾前导二人，仪剑四人，金围子四人，夹辂黄幡二人，五色戟带二人，珠幢二人；金龙旗四人，负纳陛而后从二人。云头下垂，将至玉阶，楼前仙官冠帔出迎，方下阶，双舞鹤行前。云驾之旁，又有红云二：其一，仙官立幢节间，其二，女乐并奏。玉楼之后，又有小玉楼六，其制如前，宝光祥云，前后蔽亏，或隐或现。小案之前，独为金地，亦有仙官自金地下迎。傍小楼最高处，有飞桥直瑶台，仙人度桥登台以望。名数可纪者，大略如此。若其景趣高妙、碧落浮黎、青冥风露之境，则览者可以神会，不能述于笔端。此画运思超绝，必梦游帝所者彷佛得之，非世间俗史意匠可到。明窗净几尽卷展玩，恍然便觉身在九霄三景之上，奇事不可以不识。简斋有水府法驾导引歌词，乃倚其体，作步虚词六章，以遗从善。羽人有不俗者，使歌之于清风明月之下，虽未得仙亦足以豪矣\\
</font><p></p>
&nbsp;&nbsp;&nbsp;&nbsp;珠霄境，却似化人宫。梵气弥罗融万象，玉楼十二倚清空。一片宝光中。
</font><p></p>
</ul><p></p>
<p align="center"><font face="黑体" size="3" color="#000080">白玉楼步虚词</font><span><font size="2" color="#FF00FF">（六之二）</font></span></font></font></p>
<ul>
&nbsp;&nbsp;&nbsp;&nbsp;浮黎路，依约太微间。雪色宝阶千万丈，人间遥作白虹看。幢节度高寒。
</font><p></p>
</ul><p></p>
<p align="center"><font face="黑体" size="3" color="#000080">白玉楼步虚词</font><span><font size="2" color="#FF00FF">（六之三）</font></span></font></font></p>
<ul>
&nbsp;&nbsp;&nbsp;&nbsp;罡风起，背负玉虚廷。九素烟中寒一色，扶阑四面是青冥。环拱万珠星。
</font><p></p>
</ul><p></p>
<p align="center"><font face="黑体" size="3" color="#000080">白玉楼步虚词</font><span><font size="2" color="#FF00FF">（六之四）</font></span></font></font></p>
<ul>
&nbsp;&nbsp;&nbsp;&nbsp;流铃响，龙驭＿云来。夹道骞华笼彩仗，红云扶辂辗天街。迎驾鹤＿＿。
</font><p></p>
</ul><p></p>
<p align="center"><font face="黑体" size="3" color="#000080">白玉楼步虚词</font><span><font size="2" color="#FF00FF">（六之五）</font></span></font></font></p>
<ul>
&nbsp;&nbsp;&nbsp;&nbsp;钧天奏，流韵满空明。琪树玲珑珠网碎，仙风吹作步虚声。相和八鸾鸣。
</font><p></p>
</ul><p></p>
<p align="center"><font face="黑体" size="3" color="#000080">白玉楼步虚词</font><span><font size="2" color="#FF00FF">（六之六）</font></span></font></font></p>
<ul>
&nbsp;&nbsp;&nbsp;&nbsp;楼阑外，辇道插非烟。闲上郁萧台上看，空歌来自始青天。扬袂揖飞仙。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;晚晴风歇。一夜春威折。脉脉花疏天淡，云来去、数枝雪。
</font><p></p>
&nbsp;&nbsp;&nbsp;&nbsp;胜绝。愁亦绝。此情谁共说。惟有两行低雁，知人倚、画楼月。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（牡丹）</font></span></font></font></p>
<ul>
&nbsp;&nbsp;&nbsp;&nbsp;云横水绕芳尘陌。一万重花春拍拍。蓝桥仙路不崎岖，醉舞狂歌容倦客。
</font><p></p>
&nbsp;&nbsp;&nbsp;&nbsp;真香解语人倾国。知是紫云谁敢觅。满蹊桃李不能言，分付仙家君莫惜。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（海棠）</font></span></font></font></p>
<ul>
&nbsp;&nbsp;&nbsp;&nbsp;马蹄尘扑。春风得意笙歌逐。款门不问谁家竹。只拣红妆，高处烧银烛。
</font><p></p>
&nbsp;&nbsp;&nbsp;&nbsp;碧鸡坊里花如屋。燕王宫下花成谷。不须悔唱关山曲。只为海棠，也合来西蜀。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（木芙蓉）</font></span></font></font></p>
<ul>
&nbsp;&nbsp;&nbsp;&nbsp;冰明玉润天然色。凄凉拚作西风客。不肯嫁东风。殷勤霜露中。
</font><p></p>
&nbsp;&nbsp;&nbsp;&nbsp;绿窗梳洗晚。笑把玻璃盏。斜日上妆台。酒红和困来。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（萍乡道中乍晴，卧舆中，困甚，小憩柳塘）</font></span></font></font></p>
<ul>
&nbsp;&nbsp;&nbsp;&nbsp;酣酣日脚紫烟浮。妍暖破轻裘。困人天色，醉人花气，午梦扶头。
</font><p></p>
&nbsp;&nbsp;&nbsp;&nbsp;春慵恰似春塘水，一片＿纹愁。溶溶泄泄，东风无力，欲皱还休。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（南浦舟中与江西帅漕酌别，夜后忽大雪）</font></span></font></font></p>
<ul>
&nbsp;&nbsp;&nbsp;&nbsp;画戟锦车皆雅故。箫鼓留连客住。南浦春波暮。难忘罗袜生尘处。
</font><p></p>
&nbsp;&nbsp;&nbsp;&nbsp;明日船旗应不驻。且唱断肠新句。卷尽珠帘雨。雪花一夜随人去。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（湘东驿）</font></span></font></font></p>
<ul>
&nbsp;&nbsp;&nbsp;&nbsp;客行忽到湘东驿。明朝真是潇湘客。晴碧万重云。几时逢故人。
</font><p></p>
&nbsp;&nbsp;&nbsp;&nbsp;江南如塞北。别后书难得。先自雁来稀。那堪春半时。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（清江风帆甚快，作此，与客剧饮歌之）</font></span></font></font></p>
<ul>
&nbsp;&nbsp;&nbsp;&nbsp;千古东流，声卷地、云涛如屋。横浩渺、樯竿十丈，不胜帆腹。夜雨翻江春浦涨，船头鼓急风初熟。似当年、呼禹乱黄川，飞梭速。
</font><p></p>
&nbsp;&nbsp;&nbsp;&nbsp;击楫誓，空惊俗。休拊髀，都生肉。任炎天冰海，一杯相属。荻＿蒌芽新入馔，d弦凤吹能翻曲。笑人间、何处似尊前，添银烛。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（宜春道中野塘春水可喜，有怀旧隐）</font></span></font></font></p>
<ul>
&nbsp;&nbsp;&nbsp;&nbsp;塘水碧。仍带面尘颜色。泥泥＿纹无气力。东风如爱惜。
</font><p></p>
&nbsp;&nbsp;&nbsp;&nbsp;恰似越来溪侧。也有一双。只欠柳丝千百尺。系船春弄笛。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（寒食日湖南提举胡元高家席上闻琴）</font></span></font></font></p>
<ul>
&nbsp;&nbsp;&nbsp;&nbsp;湘江碧。故人同作湘中客。湘中客。东风回雁，杏花寒食。
</font><p></p>
&nbsp;&nbsp;&nbsp;&nbsp;温温月到蓝桥侧。醒心弦里春无极。春无极。明朝残梦，马嘶南陌。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;雪晴风作。松梢片片轻鸥落。玉楼天半褰珠箔。一笛梅花，吹裂冻云幕。
</font><p></p>
&nbsp;&nbsp;&nbsp;&nbsp;去年小猎漓山脚。弓刀湿遍犹横槊。今年翻怕貂裘薄。寒似去年，人比去年觉。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;少年豪纵。袍锦团花凤。曾是京城游子，驰宝马、飞金。
</font><p></p>
&nbsp;&nbsp;&nbsp;&nbsp;旧游浑似梦。鬓点吴霜重。多少燕情莺意，都泻入、玻璃瓮。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;栖乌飞绝。绛河绿雾星明灭。烧香曳簟眠清樾。花久影吹笙，满地淡黄月。
</font><p></p>
&nbsp;&nbsp;&nbsp;&nbsp;好风碎竹声如雪。昭华三弄临风咽。鬓丝撩乱纶巾折。凉满北窗，休共软红说。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;长年心事寄林扃。尘鬓已星星。芳意不如水远，归心欲与云平。
</font><p></p>
&nbsp;&nbsp;&nbsp;&nbsp;留连一醉，花残日永，雨后山明。从此量船载酒，莫教闲却春情。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寿留守）</font></span></font></font></p>
<ul>
&nbsp;&nbsp;&nbsp;&nbsp;仙翁家在丛霄，五云八景来尘表。黄扉紫闼，化钧高妙，风霆挥扫。漠北寒烟，峤南和气，笑谈都了。自玉麟归去，金牛再款，却回首、人间少。
</font><p></p>
&nbsp;&nbsp;&nbsp;&nbsp;天与丹台旧籍，笑苍生、祝公难老。春葩秋叶，暄寒易变，壶天长好。物外新闻，凤歌鸾翥，龙蟠虎绕。想如心高会，寒霜夜永，尽横参晓。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（严子陵钓台）</font></span></font></font></p>
<ul>
&nbsp;&nbsp;&nbsp;&nbsp;浮生有几，叹欢娱常少，忧愁相属。富贵功名皆由命，何必区区仆仆。燕蝠尘中，鸡虫影里，见了还追逐。山间林下，几人真个幽独。
</font><p></p>
&nbsp;&nbsp;&nbsp;&nbsp;谁似当日严君，故人龙衮，独抱羊裘宿。试把渔竿都掉了，百种千般拘束。两岸烟林，半溪山影，此处无荣辱。荒台遗像，至今嗟咏不足。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
