<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;姜特立</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">画堂春</font></font></font></p>
<ul>
&nbsp;&nbsp;&nbsp;&nbsp;故园二月正芳菲。红紫团枝。一番草绿谢郎池。人醉如泥。
</font><p></p>
&nbsp;&nbsp;&nbsp;&nbsp;底事江乡风物，年年独殿芳时。无情燕子背人飞。似愧春迟。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;节序回环已献裘。不堪风叶夜鸣秋。寒＿吟露月阶幽。
</font><p></p>
&nbsp;&nbsp;&nbsp;&nbsp;蜗角虚名真误我，蝇头细字不禁愁。班超何日定封侯。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;日长庭院无人到。琅\翠影摇寒＿。困卧北窗凉。好风吹梦长。
</font><p></p>
&nbsp;&nbsp;&nbsp;&nbsp;璧月升东岭。冷浸扶疏影。苗叶万珠明。露华圆更清。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;蓬山学士文章伯。尊前风味谁能敌。新觅似花人。添成小院春。
</font><p></p>
&nbsp;&nbsp;&nbsp;&nbsp;玉纤呵翠袖。满劝金杯酒。寿酒莫辞斟。酒深人意深。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（中秋不见月）</font></span></font></font></p>
<ul>
&nbsp;&nbsp;&nbsp;&nbsp;镜天良月皆佳节。休恨今宵妨皎洁。玉锁＿蟾宫。＿娥意自通。
</font><p></p>
&nbsp;&nbsp;&nbsp;&nbsp;终有开时节。莫放笙歌歇。来夕尚婵娟。何妨把酒看。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（为夜游湖作）</font></span></font></font></p>
<ul>
&nbsp;&nbsp;&nbsp;&nbsp;欢娱电掣。何况轻离别。料得两情无奈，思量尽、总难说。
</font><p></p>
&nbsp;&nbsp;&nbsp;&nbsp;酒热。凄兴发。共寻波底月。长结西湖心愿，水有尽、情无歇。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（寄人）</font></span></font></font></p>
<ul>
&nbsp;&nbsp;&nbsp;&nbsp;绿阴庭院记年时。家人捧寿卮。乐声催拍送腰支。香风匝地衣。
</font><p></p>
&nbsp;&nbsp;&nbsp;&nbsp;清梦断，彩云飞。刘郎今鬓丝。强将杯酒破愁眉。如今触事非。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;春事有来期。且喜春归。问春何似去年时。报道今年春意好，随分开眉。
</font><p></p>
&nbsp;&nbsp;&nbsp;&nbsp;往事莫伤悲。光景如飞。十分潘鬓已成丝。幸是风流犹未减，且醉芳菲。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（应令锦林檎）</font></span></font></font></p>
<ul>
&nbsp;&nbsp;&nbsp;&nbsp;芳林曲径锦玲珑。腻白借微红。元是海棠标格，司花点化东风。
</font><p></p>
&nbsp;&nbsp;&nbsp;&nbsp;端相浑似，玉真未醉，春思先慵。留取浅颦低笑，夜深翠幄轻笼。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（送人）</font></span></font></font></p>
<ul>
&nbsp;&nbsp;&nbsp;&nbsp;十分天赋好精神。宫样小腰身。迷却阳城下蔡，未饶宋玉东邻。
</font><p></p>
&nbsp;&nbsp;&nbsp;&nbsp;不堪回首，高唐去梦，楚峡归云。从此好寻夫婿，有书频寄鸿鳞。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（和欧阳公韵）</font></span></font></font></p>
<ul>
&nbsp;&nbsp;&nbsp;&nbsp;如山堂上翠横空。山影浪花中。夜夜林间明月，时时柳外清风。
</font><p></p>
&nbsp;&nbsp;&nbsp;&nbsp;如今到此，＿然万事，无处情钟。唯有尊前一笑，分明好个山翁。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送妓）</font></span></font></font></p>
<ul>
&nbsp;&nbsp;&nbsp;&nbsp;飘粉吹香三月暮。病酒情怀，愁绪浑无数。有个人人来又去。归期有恨难留驻。
</font><p></p>
&nbsp;&nbsp;&nbsp;&nbsp;明日尊前无觅处。咿轧篮舆，只向双溪路。我辈情钟君谩与。为云为雨应难据。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（岩桂）</font></span></font></font></p>
<ul>
&nbsp;&nbsp;&nbsp;&nbsp;云迷越岫，枫冷吴江，天香忽到人寰。满额涂黄，别更一种施丹。天教素秋独步，笑同时、霜菊秋兰。最好处，向水阶月地，把酒相看。
</font><p></p>
&nbsp;&nbsp;&nbsp;&nbsp;应有骚人雅韵，将胆瓶筠管，簇向屏山。野店云房，争待结屋中间。无奈猖狂老子，架巢卧、风露清闲。待早晚，约＿娥、同住广寒。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（用坡仙韵）</font></span></font></font></p>
<ul>
&nbsp;&nbsp;&nbsp;&nbsp;凡桂一枝芳，陡觉秋容静。月里人间总一般，共此扶疏影。
</font><p></p>
&nbsp;&nbsp;&nbsp;&nbsp;枕畔忽闻香，夜半还思省。争奈＿娥不嫁人，寂寞孤衾冷。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（戊午生朝）</font></span></font></font></p>
<ul>
&nbsp;&nbsp;&nbsp;&nbsp;富贵从来自有，人生最羡长年。VV八秩未华颠。更喜此身强健。
</font><p></p>
&nbsp;&nbsp;&nbsp;&nbsp;金印新来如斗，丝纶御墨犹鲜。枣如瓜大藕如船。莫惜尊前满劝。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（己未生朝）</font></span></font></font></p>
<ul>
&nbsp;&nbsp;&nbsp;&nbsp;听说梅山，一邱内、深藏曲折。过醒心桥下，水光清彻。迤逦跻攀登翠岭，沈沈壑千峰列。更小亭、风露逼华堂，荷香发。
</font><p></p>
&nbsp;&nbsp;&nbsp;&nbsp;歌声动，云横阙。舞腰转，风回雪。正良辰美景，众宾欢悦。老子中间聊笑傲，酒行莫放觥筹歇。愿此生、长似钓璜公，添华发。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（庚申生朝）</font></span></font></font></p>
<ul>
&nbsp;&nbsp;&nbsp;&nbsp;宦途t险，问急流勇退，几人闻早。自别修门今正是，一纪生朝还到。绿野风光，平泉草木，争似梅山好。园林如画，芰荷香泛芳沼。
</font><p></p>
&nbsp;&nbsp;&nbsp;&nbsp;早晚玉节来临，君恩踵至，金印应如斗。好是华堂开宴处，歌舞管弦声奏。海上蟠桃，山中仙杏，共劝长生酒。莫辞沈醉，年年此会依旧。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（辛酉生朝）</font></span></font></font></p>
<ul>
&nbsp;&nbsp;&nbsp;&nbsp;小小华堂，朱阑外、乱山如簇。更云中仙掌，一峰高矗。南极老人呈瑞处，丙丁躔次光相烛。又谁知、堂上有闲人，无拘束。
</font><p></p>
&nbsp;&nbsp;&nbsp;&nbsp;宾朋至，须歌曲。风月好，纷丝竹，都不管、世间是非荣辱。屈指如今侪辈少，几人老后能知足。问此身、何地寄生涯，唯松菊。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;桃李飞花春渐老，海棠次第芬芳。庭前红药已成行。酴开未到，犹更有花王。
</font><p></p>
&nbsp;&nbsp;&nbsp;&nbsp;从此便须排日醉，莫将闲事相妨。老来不是太疏狂。尊前君看取，潘鬓已成霜。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（壬戌生朝）</font></span></font></font></p>
<ul>
&nbsp;&nbsp;&nbsp;&nbsp;儿女沸欢声，生朝来到。帘幕中间喷香兽。京祠新任，好事日边还又。清闲无个事，君恩厚。
</font><p></p>
&nbsp;&nbsp;&nbsp;&nbsp;赢得乞食，歌姬一笑。旧衲云山伴红袖。逢来弱水，试问神仙何有。近来饶落托，贪杯酒。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
