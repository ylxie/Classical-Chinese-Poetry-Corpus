<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>
                  &nbsp;&nbsp;&nbsp;&nbsp;&nbsp;&nbsp;舒 </font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（送鄞令李易初）</font></span></p>
<ul>
&nbsp;&nbsp;&nbsp;&nbsp;折柳门前鹦鹉绿，河梁小驻归船。不堪花发对离筵。孤村啼_日，深院落花天。
<p></p>
&nbsp;&nbsp;&nbsp;&nbsp;文采弟兄真叠玉，赤霄去路谁先。明朝便恐各风烟。江山如有恨，桃李自无言。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（周园分题得湖上闻乐）</font></span></p>
<ul>
&nbsp;&nbsp;&nbsp;&nbsp;紫雾香浓，翠华风转花随辇。洞天云暖。一片笙歌远。
<p></p>
&nbsp;&nbsp;&nbsp;&nbsp;水展龙舟，忆侍瑶池宴。闲庭院。梦回春半。雪鬓无人见。
<p></p>
</ul><p></p>
<p align="center"><font face="黑体" size="3" color="#000080">散天花</font><span><font size="2" color="#FF00FF">（次师能韵）</font></span></p>
<ul>
&nbsp;&nbsp;&nbsp;&nbsp;云断长空叶落秋。寒江烟浪静，月随舟。西风偏解送离愁。声声南去雁，下汀洲。
<p></p>
&nbsp;&nbsp;&nbsp;&nbsp;无奈多情去复留。骊歌齐唱罢，泪争流。悠悠别恨几时休。不堪残酒醒，凭危楼。
<p></p>
</ul><p></p>
<p align="center"><font face="黑体" size="3" color="#000080">醉花阴</font><span><font size="2" color="#FF00FF">（试茶）</font></span></p>
<ul>
&nbsp;&nbsp;&nbsp;&nbsp;露芽初破云腴细。玉纤纤亲试。香雪透金瓶，无限仙风，月下人微醉。
<p></p>
&nbsp;&nbsp;&nbsp;&nbsp;相如消渴无佳思。了知君此意。不信老卢郎，花底春寒，赢得空无睡。
<p></p>
</ul><p></p>
<p align="center"><font face="黑体" size="3" color="#000080">醉花阴</font><span><font size="2" color="#FF00FF">（越州席上官妓献梅花）</font></span></p>
<ul>
&nbsp;&nbsp;&nbsp;&nbsp;月幌风帘香一阵。正千山雪尽。冷对酒尊傍，无语含情，别是江南信。
<p></p>
&nbsp;&nbsp;&nbsp;&nbsp;寿阳妆罢人微困。更玉钗斜衬。拟插一枝归，只恐风流，羞上潘郎鬓。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（寄公度）</font></span></p>
<ul>
&nbsp;&nbsp;&nbsp;&nbsp;芙蓉落尽天涵水。日暮沧波起。背飞双燕贴云寒。独向小楼东畔、倚阑看。
<p></p>
&nbsp;&nbsp;&nbsp;&nbsp;浮生只合尊前老。雪满长安道。故人早晚上高台。赠我江南春色、一枝梅。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（周园欲雪）</font></span></p>
<ul>
&nbsp;&nbsp;&nbsp;&nbsp;酒边陡觉罗衣暖。独倚黄昏看。寒鸦两两下楼东。著处暗云垂地、一重重。
<p></p>
&nbsp;&nbsp;&nbsp;&nbsp;红炉欢坐谁能醉。多少看花意。谢娘也拟春风。便道无端柳絮、逼帘栊。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（蒋园醉归）</font></span></p>
<ul>
&nbsp;&nbsp;&nbsp;&nbsp;重帘小阁香云暖。黛拂梳妆浅。玉箫一曲杜韦娘。谁是苏州刺史、断人肠。
<p></p>
&nbsp;&nbsp;&nbsp;&nbsp;醉归旋拨红炉火。却倚屏山坐。银缸明灭月横斜。还是画楼角送、小梅花。
<p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（次师能韵）</font></span></p>
<ul>
&nbsp;&nbsp;&nbsp;&nbsp;一池秋水疏星动，寒影横斜。满坐风花。红烛纷纷透绛纱。
<p></p>
&nbsp;&nbsp;&nbsp;&nbsp;江湖散诞扁舟里，到处如家。且尽流霞。莫管年来两鬓华。
<p></p>
</ul><p></p>
<p align="center"><font face="黑体" size="3" color="#000080">一落索</font><span><font size="2" color="#FF00FF">（蒋园和李朝奉）</font></span></p>
<ul>
&nbsp;&nbsp;&nbsp;&nbsp;正是看花天气。为春一醉。醉来却不带花归，诮不解、看花意。
<p></p>
&nbsp;&nbsp;&nbsp;&nbsp;试问此花明媚。将花谁比。只应花好似年年，花不似、人憔悴。
<p></p>
</ul><p></p>
<p align="center"><font face="黑体" size="3" color="#000080">一落索</font></p>
<ul>
&nbsp;&nbsp;&nbsp;&nbsp;叶底枝头红小。天然窃窕。后园桃李谩成蹊，问占得、春多少。
<p></p>
&nbsp;&nbsp;&nbsp;&nbsp;不管雪消霜晓。朱颜长好。年年若许醉花间，待拚了、花间老。
<p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（重阳前席上次元直韵）</font></span></p>
<ul>
&nbsp;&nbsp;&nbsp;&nbsp;寒日穿帘，澄江凭槛，练光浮动余霞。蓼汀芦岸，黄叶衬孤花。天外征帆隐隐，残云共、流水无涯。登临处，琼枝潋滟，风帽醉欹斜。
<p></p>
&nbsp;&nbsp;&nbsp;&nbsp;丰年，时节好，玉香田舍，酒满渔家。算浮世劳生，事事输他。便恁从今酩酊，休更问、白雪笼纱。还须仗，神仙妙手，传向画图夸。
<p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（后一日再置酒次冯通直韵）</font></span></p>
<ul>
&nbsp;&nbsp;&nbsp;&nbsp;红叶飘零，寒烟疏淡，楼台半在云间。望中风景，图画也应难。又是重阳过了，东篱下、黄菊阑珊。陶潜病，风流载酒，秋意与人闲。
<p></p>
&nbsp;&nbsp;&nbsp;&nbsp;霞冠。欹倒处，瑶台唱罢，如梦中还。但醉里赢得，满眼青山。花发看看满也，留不住、当日朱颜。平生事，从头话了，独自却凭阑。
<p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（送权府苏台道宗朝奉）</font></span></p>
<ul>
&nbsp;&nbsp;&nbsp;&nbsp;阊阖天门，芙蓉春殿，几年目断鸡翘。短蓬秋鬓，端幸倚琼瑶。南圃花边小院，西湖畔、云底双桥。归时节，红香露冷，月影上芭蕉。
<p></p>
&nbsp;&nbsp;&nbsp;&nbsp;明朝。那可望，旗亭烟草，柳渡寒潮。但万户千门，恨客歌樵。戏彩光浮衮绣，听鸣珂、响逼云霄。应回首，绮裘醉客，还是独吹箫。
<p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（分题得苔）</font></span></p>
<ul>
&nbsp;&nbsp;&nbsp;&nbsp;池台小雨干，门巷香轮少。谁把青钱衬落红，满地无人扫。
<p></p>
&nbsp;&nbsp;&nbsp;&nbsp;何时斗草归，几度寻花了。留得佳人莲步痕，宫样鞋儿小。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;三年江上风吹泪。夭桃艳杏无春意。今日欲开眉。那堪更别离。
<p></p>
&nbsp;&nbsp;&nbsp;&nbsp;莫折长亭柳。折尽愁依旧。只有醉如狂。人生空断肠。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;柳桥花坞南城陌。朱颜绿发长安客。雨后小池台。寻常载酒来。
<p></p>
&nbsp;&nbsp;&nbsp;&nbsp;马头今日路。却望城西去。斜日下汀洲。断云和泪流。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;画船鼓催君去。高楼把酒留君住。去住若为情。西江潮欲平。
<p></p>
&nbsp;&nbsp;&nbsp;&nbsp;江潮容易得。只是人南北。今日此尊空。知君何日同。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;画檐细雨偏红烛。疏星冷落排寒玉。赌得碧云篇。金波更涉船。
<p></p>
&nbsp;&nbsp;&nbsp;&nbsp;樽前当日客。行色垂杨陌。天阔水悠悠。含情独倚楼。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;杜鹃啼破江南月。香风扑吹红雪。赋就缕金笺。黄昏醉上船。
<p></p>
&nbsp;&nbsp;&nbsp;&nbsp;年华双短鬓。事往情可尽。明日各天涯。来春空好花。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次刘郎中赏花韵）</font></span></p>
<ul>
&nbsp;&nbsp;&nbsp;&nbsp;朱帘乍卷层烟起。露华深浅初疑洗。困倚玉阑风。绮罗知几重。
<p></p>
&nbsp;&nbsp;&nbsp;&nbsp;向人如有意。不醉何时醉。便得一枝红。犹胜两鬓空。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（席上送寅亮通直）</font></span></p>
<ul>
&nbsp;&nbsp;&nbsp;&nbsp;小池山额垂螺碧。绿红香里眠。波面翠云开。仙槎天上来。
<p></p>
&nbsp;&nbsp;&nbsp;&nbsp;吹将红日落。懊恼严城角。风月此时情。知君华发生。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（送奉化知县秦奉议）</font></span></p>
<ul>
&nbsp;&nbsp;&nbsp;&nbsp;一回别后一回老。别离易得相逢少。莫问故园花。长安君是家。
<p></p>
&nbsp;&nbsp;&nbsp;&nbsp;短亭秋日晚。草色随人远。欲醉又还醒。江楼暮角声。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;樽前休话人生事。人生只合樽前醉。金盏大如船。江城风雪天。
<p></p>
&nbsp;&nbsp;&nbsp;&nbsp;绮窗灯自语。一夜芭蕉雨。玉漏为谁长。枕衾残酒香。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;楼前流水西江道。江头水落芙蓉老。画鼓叠凉波。凭栏颦翠娥。
<p></p>
&nbsp;&nbsp;&nbsp;&nbsp;当年金马客。青鬓芦花色。把酒感秋蓬。骊歌半醉中。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;绮栊深闭桃园曲。刘郎老向花间宿。笑脸抹流霞。心知是小琶。
<p></p>
&nbsp;&nbsp;&nbsp;&nbsp;纤纤垂素玉。掠鬓春云绿。弹了醉思仙。小窗红日偏。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次张秉道韵）</font></span></p>
<ul>
&nbsp;&nbsp;&nbsp;&nbsp;真珠酒滴琵琶送。行云旧识巫山梦。空得醉中归。老来心事非。
<p></p>
&nbsp;&nbsp;&nbsp;&nbsp;江梅含日暖。照水花枝短。密叶似商量。向人春意长。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;小亭露压风枝动。鹊炉火冷金瓶冻。悄悄对西窗。瘦知罗带长。
<p></p>
&nbsp;&nbsp;&nbsp;&nbsp;欲眠思酒。坐听寒更久。无赖是青灯。开花故故明。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;流年又见风沙送。钧天回首清都梦。塞雁几时归。镜中双鬓非。
<p></p>
&nbsp;&nbsp;&nbsp;&nbsp;绿袍同冷暖。谁道交情短。愁斛若为量。还随一线长。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次莹中元归韵）</font></span></p>
<ul>
&nbsp;&nbsp;&nbsp;&nbsp;白苹洲渚垂杨岸。藕花未放青蒲短。斜日画船归。背人双鹭飞。
<p></p>
&nbsp;&nbsp;&nbsp;&nbsp;醉眠金马客。不道风尘隔。红影上窗纱。小庭空落花。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（湖心寺席上赋茶词）</font></span></p>
<ul>
&nbsp;&nbsp;&nbsp;&nbsp;金船满引人微醉。红绡笼烛催归骑。香泛雪盈杯。云龙疑梦回。
<p></p>
&nbsp;&nbsp;&nbsp;&nbsp;不辞风满腋。旧是仙家客。坐得夜无眠。南窗衾枕寒。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（别意）</font></span></p>
<ul>
&nbsp;&nbsp;&nbsp;&nbsp;江梅未放枝头结。江楼已见山头雪。待得此花开。知君来不来。
<p></p>
&nbsp;&nbsp;&nbsp;&nbsp;风帆双画o。小雨随行色。空得郁金裙。酒痕和泪痕。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次韵）</font></span></p>
<ul>
&nbsp;&nbsp;&nbsp;&nbsp;香波绿暖浮鹦鹉。黄金捍拨么弦语。小雨落梧桐。帘栊残烛红。
<p></p>
&nbsp;&nbsp;&nbsp;&nbsp;人生闲亦好。双鬓催人老。莫惜醉中归。醒来思醉时。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;绿窗酒醒春如梦。小池犹见红云动。露湿井干桐。翠阴生细风。
<p></p>
&nbsp;&nbsp;&nbsp;&nbsp;雨过芳塘净。清昼闲中永。门外立双旌。隔花闻笑声。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;忆曾把酒赏红翠。无腰柳弱歌声细。纵马杏园西。归来香满衣。
<p></p>
&nbsp;&nbsp;&nbsp;&nbsp;宝车空犊驻。事逐孤鸿去。搔首立江干。春萝挂暮山。
<p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（置酒别公度座间探题得梅）</font></span></p>
<ul>
&nbsp;&nbsp;&nbsp;&nbsp;雪后江城红日晚。暖入香梢，渐觉玲珑满。仿佛临风妆半面。冰帘斜卷谁庭院。
<p></p>
&nbsp;&nbsp;&nbsp;&nbsp;折向樽前君细看。便是江南，寄我人还远。手把此枝多少怨。小楼横笛吹肠断。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;深炷熏炉小扃院。手捻黄花，尚觉金犹浅。回首画堂双语燕。无情渐渐看人远。
<p></p>
&nbsp;&nbsp;&nbsp;&nbsp;相见争如初不见。短鬓潘郎，斗觉年华换。最是西风吹不断。心头往事歌中怨。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（用旧韵戏吴奉议）</font></span></p>
<ul>
&nbsp;&nbsp;&nbsp;&nbsp;眉山敛额。往事追思空手拍。雁字频飞。生怕人来说著伊。
<p></p>
&nbsp;&nbsp;&nbsp;&nbsp;闲抛绣履。愁香衾浑不起。莫似扬州。只作寻常薄幸休。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赋锦带）</font></span></p>
<ul>
&nbsp;&nbsp;&nbsp;&nbsp;碎红如绣。摇曳东风垂彩绶。拟倩柔条。约住佳人细柳腰。
<p></p>
&nbsp;&nbsp;&nbsp;&nbsp;蜀江春绿。争似枝头能结束。纤手攀时。欲绾同心寄与谁。
<p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（次韵赠歌妓）</font></span></p>
<ul>
&nbsp;&nbsp;&nbsp;&nbsp;十二阑干褰画箔。取次穿花成小酌。彩鸾舞罢凤孤飞，回首东风空院落。
<p></p>
&nbsp;&nbsp;&nbsp;&nbsp;杳杳桃源仙路邈。晴日晓窗红薄薄。伤春还是懒梳妆，想见绿云垂鬓脚。
<p></p>
</ul><p></p>
<p align="center"><font face="黑体" size="3" color="#000080">木兰花</font></p>
<ul>
&nbsp;&nbsp;&nbsp;&nbsp;金丝络马青钱路。笑指玉皇香案去。点衣柳陌堕残红，拂面风桥吹细雨。
<p></p>
&nbsp;&nbsp;&nbsp;&nbsp;晓钗压鬓头慵举。恨里歌声兼别苦。西湖一顷白菱花，惆怅行云无觅处。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（蒋园口号）</font></span></p>
<ul>
&nbsp;&nbsp;&nbsp;&nbsp;琉璃一片春湖面。画舫游人帘外见。水边风嫩柳低眠，花底雨干莺细啭。
<p></p>
&nbsp;&nbsp;&nbsp;&nbsp;秋千寂寂垂杨岸。芳草绿随人渐远。一番乐事又将离，金盏莫辞红袖劝。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（次权中韵）</font></span></p>
<ul>
&nbsp;&nbsp;&nbsp;&nbsp;燕外青楼已禁烟。小寒犹自薄胜绵。画桥红日下秋千。
<p></p>
&nbsp;&nbsp;&nbsp;&nbsp;惟有樽前芳意在，应须沈醉倒花前。绿窗还是五更天。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和葆先春晚饮会）</font></span></p>
<ul>
&nbsp;&nbsp;&nbsp;&nbsp;金缕歌残红烛稀。梁州舞罢小鬟垂。酒醒还是独归时。
<p></p>
&nbsp;&nbsp;&nbsp;&nbsp;画栋日高来语燕，绮窗风暖度游丝。几多落叶上青枝。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和仲闻对棋）</font></span></p>
<ul>
&nbsp;&nbsp;&nbsp;&nbsp;黑白纷纷小战争。几人心手斗纵横。谁知胜处本无情。
<p></p>
&nbsp;&nbsp;&nbsp;&nbsp;谢傅老来思别墅，杜郎闲去忆鏖兵。何妨谈笑下辽城。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（劝酒）</font></span></p>
<ul>
&nbsp;&nbsp;&nbsp;&nbsp;雨洗秋空斜日红。青葱瑶辔玉玲珑。好风吹起□江东。
<p></p>
&nbsp;&nbsp;&nbsp;&nbsp;且尽红裙歌一曲，莫辞白酒饮千钟。人生半在别离中。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;白鹭飞飞点碧塘。雨荷风卷绿罗裳。管弦竞奏杂鱼榔。
<p></p>
&nbsp;&nbsp;&nbsp;&nbsp;游女谩能歌白，使君不学野鸳鸯。桃花空解误刘郎。
<p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（吕使君饯会）</font></span></p>
<ul>
&nbsp;&nbsp;&nbsp;&nbsp;教来歌舞，接成桃李。尽是使君指似。如今装就满城春，忍便拥、双旌归去。
<p></p>
&nbsp;&nbsp;&nbsp;&nbsp;莺心巧啭，花心争吐。无计可留君住。两堤芳草一江云，早晚是、西楼望处。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
