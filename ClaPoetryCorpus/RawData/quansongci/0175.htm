<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李彭老</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;正千门系柳，赐宫烛、散青烟。看秀靥芳唇，涂妆晕色，试尽春妍。田田。满阶榆荚，弄轻阴、浅冷似秋天。随处饧香杏暖，燕飞斜ED51秋千。
</font><p></p>
&nbsp;&nbsp;&nbsp;&nbsp;朱弦。几换华年。扶浅醉、落花前。记旧时游冶，灯楼倚扇，水院移船。吟边。梦云飞远，有题红、都在薛涛笺。听绝残箫倦笛，夜堂明月窥帘。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（登寄闲吟台）</font></span></font></font></p>
<ul>
&nbsp;&nbsp;&nbsp;&nbsp;素飙荡碧，喜云飞寥廓，清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。香深屏翠，桂边满袖风露。
</font><p></p>
&nbsp;&nbsp;&nbsp;&nbsp;烟外冷逼玻璃，渔郎歌渺，击空明归去。怨鹤知更莲漏悄，竹里筛金帘户。短发吹寒，闲情吟远，弄影花前舞。明年今夜，玉樽知醉何处。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（落梅）</font></span></font></font></p>
<ul>
&nbsp;&nbsp;&nbsp;&nbsp;飘粉杯宽，盛香袖小，青青半掩苔痕。竹里遮寒，谁念灭尽芳云。么凤叫晚吹晴雪，料水空、烟冷西泠。感凋零。残缕遗钿，迤逦成尘。
</font><p></p>
&nbsp;&nbsp;&nbsp;&nbsp;东园曾趁花前约，记按筝筹酒，戏挽飞琼。环佩无声，草暗台榭春深。欲倩怨笛传清谱，怕断霞、难返吟魂。转消凝。点点随波，望极江亭。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font><span><font size="2" color="#FF00FF">（官圃赋梅，继草窗韵）</font></span></font></font></p>
<ul>
&nbsp;&nbsp;&nbsp;&nbsp;云木槎桠，水DDA6摇落，瘦影半临清浅。翠羽迷空，粉容羞晓，年华柱弦频换。甚何逊、风流在，相逢共寒晚。
</font><p></p>
&nbsp;&nbsp;&nbsp;&nbsp;总依黯。念当时、看花游冶，曾锦缆移舟，宝筝随辇。池苑锁荒凉，嗟事逐、鸿飞天远。香径无人，甚苍藓、黄尘自满。听鸦啼春寂，暗雨萧萧吹怨。
</font><p></p>
</ul><p></p>
<p align="center"><font face="黑体" size="3" color="#000080">一萼红</font><span><font size="2" color="#FF00FF">（寄弁阳翁）</font></span></font></font></p>
<ul>
&nbsp;&nbsp;&nbsp;&nbsp;过蔷薇。正风暄云淡，春去未多时。古岸停桡，单衣试酒，满眼芳草斜晖。故人老、经年赋别，灯晕里、相对夜何其。泛剡清愁，买花芳事，一卷新诗。流水孤帆渐远，想家山猿鹤，喜见重归。北阜寻幽，青津问钓，多情杨柳依依。最难忘、吟边旧雨，数菖蒲、花老是来期。几夕相思梦蝶，飞绕苹溪。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（寄题荪壁山房）</font></span></font></font></p>
<ul>
&nbsp;&nbsp;&nbsp;&nbsp;石笋埋云，风篁啸晚，翠微高处幽居。缥简云签，人间一点尘无。绿深门户啼鹃外，看堆床、宝晋图书。仅萧闲，浴砚临池，滴露研朱。
</font><p></p>
&nbsp;&nbsp;&nbsp;&nbsp;旧时曾写桃花扇，弄霏香秀笔，春满西湖。松菊依然，柴桑自爱吾庐。冰弦玉柱风流在，更秋兰、香染衣裾。照窗明，小字珠玑，重见欧虞。
</font><p></p>
</ul><p></p>
<p align="center"><font face="黑体" size="3" color="#000080">探芳讯</font><span><font size="2" color="#FF00FF">（湖上春游，继草窗韵）</font></span></font></font></p>
<ul>
&nbsp;&nbsp;&nbsp;&nbsp;对芳昼。甚怕冷添衣，伤春疏酒。正绯桃如火，相看自依旧。闲帘深掩梨花雨，谁问东阳瘦。几多时，涨绿莺枝，堕红鸳L。
</font><p></p>
&nbsp;&nbsp;&nbsp;&nbsp;堤上宝鞍骤。记草色薰晴，波光摇岫。苏小门前，题字尚存否。繁华短梦随流水，空有诗千首。更休言，张绪风流似柳。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;杏花初，梅花过，时节又春半。帘影飞梭，轻阴小庭院。旧时月底秋千，吟香醉玉，曾细听、歌珠一串。
</font><p></p>
&nbsp;&nbsp;&nbsp;&nbsp;忍重见。描金小字题情，生绡合欢扇。老了刘郎，天远玉箫伴。几番莺外斜阳，阑干倚遍，恨杨柳、遮愁不断。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（题草窗十拟后）</font></span></font></font></p>
<ul>
&nbsp;&nbsp;&nbsp;&nbsp;紫曲迷香，绿窗梦月。芳心如对春风说。蛮笺象管写新声，几番曾试琼壶觖。
</font><p></p>
&nbsp;&nbsp;&nbsp;&nbsp;庾信书愁，江淹赋别。桃花红雨梨花雪。周郎先自足风流，何须更拟秦箫咽。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;泼火雨初晴。草色青青。傍檐垂柳卖春饧。画舫载花花解语，绾燕吟鸾。
</font><p></p>
&nbsp;&nbsp;&nbsp;&nbsp;箫鼓入西泠。一片轻阴。钿车罗盖竞归城。别有水窗人唤酒，弦月初生。
</font><p></p>
</ul><p></p>
<p align="center"><font face="黑体" size="3" color="#000080">四字令</font></font></font></p>
<ul>
&nbsp;&nbsp;&nbsp;&nbsp;兰汤晚凉。鸾钗半妆。红巾腻雪初香。擘莲房赌双。
</font><p></p>
&nbsp;&nbsp;&nbsp;&nbsp;罗纨素}。冰壶露床。月移花影西厢。数流萤过墙。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;罗襦隐绣茸，玉合消红豆。深院落梅钿，寒峭收灯后。
</font><p></p>
&nbsp;&nbsp;&nbsp;&nbsp;心事卜金钱，月上鹅黄柳。拜了夜香休，翠被听春漏。
</font><p></p>
</ul><p></p>
<p align="center"><font face="黑体" size="3" color="#000080">壶中天</font></font></font></p>
<ul>
&nbsp;&nbsp;&nbsp;&nbsp;水西云北，记前回同载，高阳伴侣。一色荷花香十里，偷把秋期频数。脆管排云，轻桡喷雪，不信催诗雨。碧筒呼酒，秀笺题遍新句。
</font><p></p>
&nbsp;&nbsp;&nbsp;&nbsp;谁念病损文园，岁华摇落，事与孤鸿去。露井邀凉吹短发，梦入苹洲菱浦。暗草飞萤，乔枝翻鹊，看月山中住。一声清唱，醉乡知有仙路。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（送客）</font></span></font></font></p>
<ul>
&nbsp;&nbsp;&nbsp;&nbsp;折秦淮露柳，带明月、倚归船。看佩玉纫兰，囊诗贮锦，江满吴天。吟边。唤回梦蝶，想故山、薇长已多年。草得梅花赋了，棹歌远和离舷。
</font><p></p>
&nbsp;&nbsp;&nbsp;&nbsp;风弦。尽入吟篇。伤倦客、对秋莲。过旧经行处，渔乡水驿，一路闻蝉。留连。漫听燕语，便江湖、夜语隔灯前。潮返浔阳暗水，雁来好寄瑶笺。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;载轻寒、低鸣橹。十里杏花雨。露草迷烟，萦绿过前浦。青青陌上垂杨，绾丝摇佩，渐遮断、旧曾吟处。
</font><p></p>
&nbsp;&nbsp;&nbsp;&nbsp;听莺语。吹笙人远天长，谁翻水西谱。浅黛凝愁，远岫带眉妩。画阑闲倚多时，不成春醉，趁几点、白鸥归去。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;合欢扇子。扑蝶花阴里。半醉海棠扶不起。淡日秋千闲倚。
</font><p></p>
&nbsp;&nbsp;&nbsp;&nbsp;宝筝弹向谁听。一春能几番晴。帐底柳绵吹满，不教好梦分明。
</font><p></p>
</ul><p></p>
<p align="center"><font face="黑体" size="3" color="#000080">章台月</font></font></font></p>
<ul>
&nbsp;&nbsp;&nbsp;&nbsp;露轻风细。中庭夜色凉如水。荷香柳影成秋意。萤冷无光，凉入树声碎。玉箫金缕西楼醉。长吟短舞花阴地。素娥应笑人憔悴。漏歇帘空，低照半床睡。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;楚峰十二阳台路。算只有、飞红去。玉合香囊曾暗度。榴裙翻酒，杏帘吹粉，不识愁来处。
</font><p></p>
&nbsp;&nbsp;&nbsp;&nbsp;燕忙莺懒青春暮。蕙带空留断肠句。草色天涯情几许。荼コ开尽，旧家池馆，门掩风和雨。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（题《草窗词》）</font></span></font></font></p>
<ul>
&nbsp;&nbsp;&nbsp;&nbsp;玉雪庭心夜色空。移花小槛斗春红。轻衫短帽醉歌重。
</font><p></p>
&nbsp;&nbsp;&nbsp;&nbsp;彩扇旧题烟雨外，玉箫新谱燕莺中。阑干到处是春风。
</font><p></p>
</ul><p></p>
<p align="center"><font face="黑体" size="3" color="#000080">天香</font><span><font size="2" color="#FF00FF">（宛委山房拟赋龙涎香）</font></span></font></font></p>
<ul>
&nbsp;&nbsp;&nbsp;&nbsp;捣麝成尘，薰薇注露，风酣百和花气。品重云头，叶翻蕉样，共说内家新制。波浮海沫，谁唤觉、鲛人春睡。清润俱饶片脑，芬E661半是沈水。
</font><p></p>
&nbsp;&nbsp;&nbsp;&nbsp;相逢酒边花外。火初温、翠炉烟细。不似宝珠金缕，领巾红坠。荀令如今憔悴。消未尽、当时爱香意。烬暖灯寒，秋声素被。
</font><p></p>
</ul><p></p>
<p align="center"><font face="黑体" size="3" color="#000080">摸鱼子</font><span><font size="2" color="#FF00FF">（紫云山房拟赋莼）</font></span></font></font></p>
<ul>
&nbsp;&nbsp;&nbsp;&nbsp;过垂虹、四桥飞雨，沙痕初涨春水。腥波十里吴CF5C远，绿蔓半萦船尾。连复碎。爱滑卷青绡，香袅冰丝细。山人隽味。笑杜老无情，香羹碧涧，空只赋芹美。
</font><p></p>
&nbsp;&nbsp;&nbsp;&nbsp;归期早，谁似季鹰高致。鲈鱼相伴菰米。红尘如海丘园梦，一叶又秋风起。湘湖外。看采撷、芳条际晓随鱼市。旧游温记。但望里江南，秦鬟贺镜，渺渺隔烟翠。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
