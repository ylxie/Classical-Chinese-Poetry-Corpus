<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;苏&nbsp;轼</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（重阳）</font></span></font></font></p>
<ul>
&nbsp;&nbsp;&nbsp;&nbsp;与客携壶上翠微。江涵秋影雁初飞。尘世难逢开口笑。年少。菊花须插满头归。酩酊但酬佳节了。云峤。登临不用怨斜晖。古往今来谁不老。多少。牛山何必更沾衣。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;莫怪鸳鸯绣带长。腰轻不胜舞衣裳。薄幸只贪游冶去。何处。垂杨系马恣轻狂。花谢絮飞春又尽。堪恨。断弦尘管伴啼妆。不信归来但自看。怕见。为郎憔悴却羞郎。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（送元素）</font></span></font></font></p>
<ul>
&nbsp;&nbsp;&nbsp;&nbsp;千古风流阮步兵。平生游宦爱东平。千里远来还不住。归去。空留风韵照人清。
</font><p></p>
&nbsp;&nbsp;&nbsp;&nbsp;红粉尊前深懊恼。休道。怎生留得许多情。记得明年花絮乱。须看。泛西湖是断肠声。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（元丰六年七月六日，王文甫家饮酿白酒，大醉。集古句作墨竹词）</font></span></font></font></p>
<ul>
&nbsp;&nbsp;&nbsp;&nbsp;雨洗娟娟嫩叶光。风吹细细绿筠香。秀色乱侵书帙晚。帘卷。清阴微过酒尊凉。
</font><p></p>
&nbsp;&nbsp;&nbsp;&nbsp;人画竹身肥拥肿。何用。先生落笔胜萧郎。记得小轩岑寂夜。廊下。月和疏影上东墙。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（咏红梅）</font></span></font></font></p>
<ul>
&nbsp;&nbsp;&nbsp;&nbsp;好睡慵开莫厌迟。自怜冰脸不时宜。偶作小红桃杏色，闲雅，尚馀孤瘦雪霜姿。
</font><p></p>
&nbsp;&nbsp;&nbsp;&nbsp;休把闲心随物态，何事，酒生微晕沁瑶肌。诗老不知梅格在，吟咏，更看绿叶与青枝。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;野作六客词，其卒章云：‘见说贤人聚吴分。试问。也应旁有老人星。’凡十五年，再过吴兴，而五人者皆已亡矣。时张仲谋与曹子方、刘景文、苏伯固、张秉道为坐客，仲谋请作后六客词\\
</font><p></p>
&nbsp;&nbsp;&nbsp;&nbsp;月满苕溪照夜堂。五星一老斗光芒。十五年间真梦里。何事。长庚对月独凄凉。
</font><p></p>
&nbsp;&nbsp;&nbsp;&nbsp;绿鬓苍颜同一醉。还是。六人吟笑水云乡。宾主谈锋谁得似。看取。曹刘今对两苏张。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（南海归赠王定国侍人寓娘）</font></span></font></font></p>
<ul>
&nbsp;&nbsp;&nbsp;&nbsp;常羡人间琢玉郎。天应乞与点酥娘。尽道清歌传皓齿。风起。雪飞炎海变清凉。
</font><p></p>
&nbsp;&nbsp;&nbsp;&nbsp;万里归来颜愈少。微笑。笑时犹带岭梅香。试问岭南应不好。却道。此心安处是吾乡。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;晚景落琼杯。照眼云山翠作堆。认得岷峨春雪浪，初来。万顷蒲萄涨渌醅。
</font><p></p>
&nbsp;&nbsp;&nbsp;&nbsp;暮雨暗阳台。乱洒高楼湿粉腮。一阵东风来卷地，吹回。落照江天一半开。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（梅花词和杨元素）</font></span></font></font></p>
<ul>
&nbsp;&nbsp;&nbsp;&nbsp;寒雀满疏篱。争抱寒柯看玉蕤。忽见客来花下坐，惊飞。蹋散芳英落酒卮。
</font><p></p>
&nbsp;&nbsp;&nbsp;&nbsp;痛饮又能诗。坐客无毡醉不知。花尽酒阑春到也，离离。一点微酸已著枝。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（席上劝李公择酒）</font></span></font></font></p>
<ul>
&nbsp;&nbsp;&nbsp;&nbsp;不到谢公台。明月清风好在哉。旧日髯孙何处去，重来。短李风流更上才。
</font><p></p>
&nbsp;&nbsp;&nbsp;&nbsp;秋色渐摧颓。满院黄英映酒杯。看取桃花春二月，争开。尽是刘郎去后栽。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（重九涵辉楼呈徐君猷）</font></span></font></font></p>
<ul>
&nbsp;&nbsp;&nbsp;&nbsp;霜降水痕收。浅碧鳞鳞露远洲。酒力渐消风力软，飕飕。破帽多情却恋头。
</font><p></p>
&nbsp;&nbsp;&nbsp;&nbsp;佳节若为酬。但把清尊断送秋。万事到头都是梦，休休。明日黄花蝶也愁。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（送述古）</font></span></font></font></p>
<ul>
&nbsp;&nbsp;&nbsp;&nbsp;回首乱山横。不见居人只见城。谁似临平山上塔，亭亭。迎客西来送客行。
</font><p></p>
&nbsp;&nbsp;&nbsp;&nbsp;归路晚风清。一枕初寒梦不成。今夜残灯斜照处，荧荧。秋雨晴时泪不晴。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（有感）</font></span></font></font></p>
<ul>
&nbsp;&nbsp;&nbsp;&nbsp;冰雪透香肌。姑射仙人不似伊。濯锦江头新样锦，非宜。故著寻常淡薄衣。暖日下重帏。春睡香凝索起迟。曼倩风流缘底事，当时。爱被西真唤作儿。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（和杨元素）</font></span></font></font></p>
<ul>
&nbsp;&nbsp;&nbsp;&nbsp;东武望馀杭。云海天涯两杳茫。何日功成名逐了，还乡。醉笑陪公三万场。
</font><p></p>
&nbsp;&nbsp;&nbsp;&nbsp;不用诉离觞。痛饮从来别有肠。今夜送归灯火冷，河塘。堕泪羊公却姓杨。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（自述）</font></span></font></font></p>
<ul>
&nbsp;&nbsp;&nbsp;&nbsp;凉簟碧纱厨。一枕清风昼睡馀。睡听晚衙无一事，徐徐。读尽床头几卷书。
</font><p></p>
&nbsp;&nbsp;&nbsp;&nbsp;搔首赋归欤。自觉功名懒更疏。若问使君才与术，何如。占得人间一味愚。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（沈强辅雯上出犀丽玉作胡琴，送元素还朝，同子野各赋一首）</font></span></font></font></p>
<ul>
&nbsp;&nbsp;&nbsp;&nbsp;裙带石榴红。却水殷勤解赠侬。应许逐鸡鸡莫怕，相逢。一点灵犀必暗通。
</font><p></p>
&nbsp;&nbsp;&nbsp;&nbsp;何处遇良工。琢刻天真半欲空。愿作龙香双凤拨，轻拢。长在环儿白雪胸。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（赠行）</font></span></font></font></p>
<ul>
&nbsp;&nbsp;&nbsp;&nbsp;旌旗满江湖。诏发楼船万舳舻。投笔将军因笑我，迂儒。帕首腰刀是丈夫。
</font><p></p>
&nbsp;&nbsp;&nbsp;&nbsp;粉泪怨离居。喜子垂窗报捷书。试问伏波三万语，何如。一斛明珠换绿珠。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（双荔支）</font></span></font></font></p>
<ul>
&nbsp;&nbsp;&nbsp;&nbsp;天与化工知。赐得衣裳总是绯。每向华堂深处见，怜伊。两个心肠一片儿。自小便相随。绮席歌筵不暂离。苦恨人人分拆破，东西。怎得成双似旧时。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;寒玉细凝肤（吴融）。清歌一曲倒金壶（郑谷）。冶叶倡条遍相识（李商隐），争如。豆寇花梢二月初（杜牧）。
</font><p></p>
&nbsp;&nbsp;&nbsp;&nbsp;年少即须臾（白居易）。芳时偷得醉工夫（白居易）。罗帐细垂银烛背（韩），欢娱。豁得平生俊气无（杜牧）。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;怅望送春杯（杜牧）。渐老逢春能几回（杜甫）。花满楚城愁远别（许浑），伤怀。何况清丝急管催（刘禹锡）。
</font><p></p>
&nbsp;&nbsp;&nbsp;&nbsp;吟断望乡台（李商隐）。万里归心独上来（许浑）。景物登临闲始见（杜牧），徘徊。一寸相思一寸灰（李商隐）。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;何处倚阑干（杜牧）。弦管高楼月正圆（杜牧）。胡蝶梦中家万里（崔涂），依然。老去愁来强自宽（杜甫）。
</font><p></p>
&nbsp;&nbsp;&nbsp;&nbsp;明镜借红颜（李商隐）。须著人间比梦间（韩愈）。蜡烛半笼金翡翠（李商隐），更阑。绣被焚香独自眠（许浑）。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（游赏）</font></span></font></font></p>
<ul>
&nbsp;&nbsp;&nbsp;&nbsp;山与歌眉敛，波同醉眼流。游人都上十三楼。不羡竹西歌吹、古扬州。
</font><p></p>
&nbsp;&nbsp;&nbsp;&nbsp;菰黍连昌b，琼彝倒玉舟。谁家水调唱歌头。声绕碧山飞去、晚云留。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（湖景）</font></span></font></font></p>
<ul>
&nbsp;&nbsp;&nbsp;&nbsp;古岸开青葑，新渠走碧流。会看光满万家楼。记取他年扶路、入西州。佳节连梅雨，馀生寄叶舟。只将菱角与鸡头。更有月明千顷、一时留。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（寓意）</font></span></font></font></p>
<ul>
&nbsp;&nbsp;&nbsp;&nbsp;雨暗初疑夜，风回忽报晴。淡云斜照著山明。细草软沙溪路、马蹄轻。卯酒醒还困，仙材梦不成。蓝桥何处觅云英。只有多情流水、伴人行。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（和前韵）</font></span></font></font></p>
<ul>
&nbsp;&nbsp;&nbsp;&nbsp;日出西山雨，无晴又有晴。乱山深处过清明。不见彩绳花板、细腰轻。尽日行桑野，无人与目成。且将新句琢琼英。我是世间闲客、此闲行。
</font><p></p>
</ul><p></p>
<p align="center"><font face="黑体" size="3" color="#000080">瑶池燕</font></font></font></p>
<ul>
&nbsp;&nbsp;&nbsp;&nbsp;飞花成阵。春心困。寸寸。别肠多少愁闷。无人问。偷啼自h。残妆粉。抱瑶琴、寻出新韵。玉纤趁。南风来解幽愠。低云鬟、眉峰敛晕。娇和恨。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（次韵少游）</font></span></font></font></p>
<ul>
&nbsp;&nbsp;&nbsp;&nbsp;乌边天外。未老身先退。珠泪溅，丹衷碎。声摇苍玉佩。色重黄金带。一万里。斜阳正与长安对。道远谁云会。罪大天能盖。君命重，臣节在。新恩犹可觊。旧学终难改。吾已矣。乘桴且恁浮于海。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;凭谁妙笔。横扫素缣三百尺。天下应无。此是钱塘湖上图。（苏轼）
</font><p></p>
&nbsp;&nbsp;&nbsp;&nbsp;一般奇绝。云淡天高秋夜月。费尽丹青。只这些儿画不成。（仲殊）
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;湿云不动溪桥冷。嫩寒初透东风影。桥下水声长。一枝和月香。
</font><p></p>
&nbsp;&nbsp;&nbsp;&nbsp;人怜花似旧。花比人应瘦。莫凭小栏干。夜深花正寒。
</font><p></p>
</ul><p></p>
<p align="center"><font face="黑体" size="3" color="#000080">踏青游</font></font></font></p>
<ul>
&nbsp;&nbsp;&nbsp;&nbsp;□火初晴，绿遍禁池芳草。斗锦绣、火城驰道。踏青游，拾翠惜，袜罗弓小。莲步袅。腰支佩兰轻妙。行过上林春好。今困天涯，何限旧情相恼。念摇落、玉京寒早。任刘郎、目断蓬山难到。仙梦杳。良宵又过了。楼台万家清晓。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;歌停檀板舞停鸾。高阳饮兴阑。兽烟喷尽玉壶干。香分小凤团。
</font><p></p>
&nbsp;&nbsp;&nbsp;&nbsp;雪浪浅，露珠圆。捧瓯春笋寒。绛纱笼下跃金鞍。归时人倚栏。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（咏梅）</font></span></font></font></p>
<ul>
&nbsp;&nbsp;&nbsp;&nbsp;马趁香微路远，沙笼月淡烟斜。渡波清彻映妍华。倒绿枝寒凤挂。
</font><p></p>
&nbsp;&nbsp;&nbsp;&nbsp;挂凤寒枝绿倒，华妍映彻清波。渡斜烟淡月笼沙。远路微香趁马。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;山秀芙蓉，溪明罨画。真游洞穴沧波下。临风慨想斩蛟灵。长桥千载犹横跨。解佩投簪，求田问舍。黄鸡白酒渔樵社。元龙非复少时豪，耳根洗尽功名话。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;这个秃奴，修行忒煞。云山顶上空持戒。一从迷恋玉楼人，鹑衣百结浑无奈。
</font><p></p>
&nbsp;&nbsp;&nbsp;&nbsp;毒手伤人，花容粉碎。空空色色今何在。臂间刺道苦相思，这回还了相思债。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（佳人）</font></span></font></font></p>
<ul>
&nbsp;&nbsp;&nbsp;&nbsp;罗带双垂画不成。人娇态最轻盈。酥胸斜抱天边月，玉手轻弹水面冰。
</font><p></p>
&nbsp;&nbsp;&nbsp;&nbsp;无限事，许多情。四弦丝竹苦丁宁。饶君拨尽相思调，待听梧桐叶落声。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（佳人）</font></span></font></font></p>
<ul>
&nbsp;&nbsp;&nbsp;&nbsp;碧雾轻笼两凤，寒烟淡拂双鸦。为谁流睇不归家。错认门前过马。
</font><p></p>
&nbsp;&nbsp;&nbsp;&nbsp;有意偷回笑眼，无言强整衣纱。刘郎一见武陵花。从此春心荡也。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
