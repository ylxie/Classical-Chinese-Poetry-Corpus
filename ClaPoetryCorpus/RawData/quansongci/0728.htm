<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李廷忠</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;洛浦风光烂漫时。千金开宴醉为期。花方着雨犹含笑，蝶不禁寒总是痴。
</font><p></p>
&nbsp;&nbsp;&nbsp;&nbsp;香腮擎吐浓华艳，不随桃李竞春菲。东君自有回天力，看把花枝带月归。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;玉女翠帷熏，香粉开妆面。不是占春迟，羞被群花见。
</font><p></p>
&nbsp;&nbsp;&nbsp;&nbsp;纤手折柔条，绛雪飞千片。流入紫金卮，未许停歌扇。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寿宁国太守王大卿正月二日）</font></span></font></font></p>
<ul>
&nbsp;&nbsp;&nbsp;&nbsp;风流最数宣城，奇山秀水神仙府。琴高台畔，花姑坛上，鸾翔凤舞。春度玉墀，月升金掌，荣分铜虎。想少陵，知有异人间出，三百载、留佳句。
</font><p></p>
&nbsp;&nbsp;&nbsp;&nbsp;岁岁椒盘柏校到明朝、又还重举。阳和散作，千岩瑞雪，两溪甘雨。汲取恩波，酿成禄酒，庆公初度。有东风传报，都人已为，筑沙堤路。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（刘总干会饮同寮，出示新词，席上用韵）</font></span></font></font></p>
<ul>
&nbsp;&nbsp;&nbsp;&nbsp;幕府增辉，前度刘郎，又还到来。看芙蓉池畔，神凝秋水，绮罗丛里，欢动春雷。彩笔新题，金钗半醉，当日英雄安在哉。开筵处，是真仙福地，不着纤埃。
</font><p></p>
&nbsp;&nbsp;&nbsp;&nbsp;堪怜倦客情怀。听吹竹弹丝金奏谐。有黄花插鬓，何妨欹帽，绿橙醒酒，莫惜空。坐上疏狂，帘间姝丽，应想横波一笑回。停杯久，待娇歌缓劝，归骑休催。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（武昌南楼落成，次王漕韵）</font></span></font></font></p>
<ul>
&nbsp;&nbsp;&nbsp;&nbsp;抚景几今古，遗恨此江山。百年形胜，但见幽草杂枯菅。多少名流登览，赖有神扶坏栋，诗墨尚斑斑。风月要磨洗，顾我已衰颜。
</font><p></p>
&nbsp;&nbsp;&nbsp;&nbsp;擎天手，携玉斧，到江干。一新奇观，领客觞咏有馀闲。烟草半川开霁，城郭两州相望，都在画屏间。便拟骑黄鹄，直上扣云关。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（上夔师乐秘阁生日）</font></span></font></font></p>
<ul>
&nbsp;&nbsp;&nbsp;&nbsp;玉帐西来，道前是、绣衣使者。游览处、秋风鼓吹，自天而下。湘水得霜清可鉴，巫峰过雨森如画。有神仙、佳致在胸襟，真潇洒。
</font><p></p>
&nbsp;&nbsp;&nbsp;&nbsp;荆洲宝，元无价。夔门政，长多暇。听谈兵樽俎，百川倾泻。此日寿觞容我劝，他年枢柄远公把。趁桂花、时节去朝天，香随马。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（九日南楼和范总干韵）</font></span></font></font></p>
<ul>
&nbsp;&nbsp;&nbsp;&nbsp;槛外长江浪拍空。萧萧红蓼白苹风。三秋告稔三农庆，九日追欢九客同。
</font><p></p>
&nbsp;&nbsp;&nbsp;&nbsp;烟渚北，月岩东。莫嫌光景太匆匆。登龙戏马英雄事，都在南数一啸中。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（赵宽夫十二月十二日生，赋此为寿）</font></span></font></font></p>
<ul>
&nbsp;&nbsp;&nbsp;&nbsp;星野涵辉，云峰环翠，南园迎腊开梅蕊。瑶台仙子笑相逢，金钗行里拚沉醉。
</font><p></p>
&nbsp;&nbsp;&nbsp;&nbsp;照乘骊珠，出闲天骥。相随寿母多年纪。春风侍宴宝花楼，五枝七叶都荣贵。
</font><p></p>
</ul><p></p>
<p align="center"><font face="黑体" size="3" color="#000080">贺新凉</font><span><font size="2" color="#FF00FF">（寿制帅董侍郎）</font></span></font></font></p>
<ul>
&nbsp;&nbsp;&nbsp;&nbsp;濯锦江头路。望祥云、密拥旌幢，初开天府。冰露壶中秋玉莹，不着人间烦暑。现物表、神仙风度。回首太清宫阙杳，是鸣珂簪笔遨游处。万舟斛，却西诉。
</font><p></p>
&nbsp;&nbsp;&nbsp;&nbsp;筹边堂上兵无数。笑当年、蜀山谅将，夜分旗鼓。听取今朝宣阃令，洗尽蛮烟塞雾。便催唤、衮衣归去。运应河清逢岳诞，办中兴事业须申甫，看岁岁，寿觞举。
</font><p></p>
</ul><p></p>
<p align="center"><font face="黑体" size="3" color="#000080">霜天晓月</font><span><font size="2" color="#FF00FF">（庆高尉）</font></span></font></font></p>
<ul>
&nbsp;&nbsp;&nbsp;&nbsp;洞天仙伯。总是梅标格。来索东风一笑，香浮动、潜溪月。
</font><p></p>
&nbsp;&nbsp;&nbsp;&nbsp;寿尊谁共酌。少年花县客。试问日边春信，梁园上、正飞雪。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（寿王节使）</font></span></font></font></p>
<ul>
&nbsp;&nbsp;&nbsp;&nbsp;昨夜一星明，太微西畔。应得良朝诞名将。豹韬龙节，谈笑坐清江汉。年年梅雪里、开华宴。
</font><p></p>
&nbsp;&nbsp;&nbsp;&nbsp;铁券高勋，金钟洪算。要同宗社流芳远。玺书褒异，自得君王深眷。看看登剑履、明光殿。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寿刘子野）</font></span></font></font></p>
<ul>
&nbsp;&nbsp;&nbsp;&nbsp;人物风流真罕见，何须尘外求仙。绿龟千岁稳巢莲。醉倾金凿落，笑拥玉窳娟。
</font><p></p>
&nbsp;&nbsp;&nbsp;&nbsp;须信日边消息好，寒花也作春妍。笙歌乐地酒中天。功名无限事，都在寿觞前。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寿师幕）</font></span></font></font></p>
<ul>
&nbsp;&nbsp;&nbsp;&nbsp;秋到三山呈瑞气，斑斑绣虎广章。早分桂殿一枝香。婉谋参幕府，华署等朝行。
</font><p></p>
&nbsp;&nbsp;&nbsp;&nbsp;驾月娥来献寿，胜如昨夜辉光。十分满劝紫霞觞。年年花萼宴，相约侍君王。
</font><p></p>
</ul><p></p>
<p align="center"><font face="黑体" size="3" color="#000080">庆清朝</font><span><font size="2" color="#FF00FF">（上楼大参・十一月十五）</font></span></font></font></p>
<ul>
&nbsp;&nbsp;&nbsp;&nbsp;天启重光，地钟上瑞，有人起自东山。当年谢传，几曾鹤发貂冠。不似文章隽老，重来鸣步斗枢间。洪钧转，五原草绿，太白兵闲。
</font><p></p>
&nbsp;&nbsp;&nbsp;&nbsp;运庆今朝初度，正日添纹线，月挂冰盘。恩重御壶宣劝，喜溢天颜。听取沙堤好语，金科红篆押千官。春长在，调元鼎里，不假还丹。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（萧计议席上）</font></span></font></font></p>
<ul>
&nbsp;&nbsp;&nbsp;&nbsp;草际雪痕消，梅上春心动。碧幕红裙簇画筵，横玉声三弄。
</font><p></p>
&nbsp;&nbsp;&nbsp;&nbsp;雅兴杂鱼龙，妙舞回鸾凤。莫道司空眼惯□，还入清宵梦。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
