<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵子发</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;约略应飞白玉盘。明楼渐放满轮寒。天垂万丈清光外，人在三秋爽气间。
</font><p></p>
&nbsp;&nbsp;&nbsp;&nbsp;闻叶吹，想风鬟。浮空仿佛女乘鸾。此时不合人间有，尽入嵩山静夜看。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;荒山明月，下有云来去。深夜纤毫静可数。问古今底事，留此空光，修月户、犹是当年玉斧。
</font><p></p>
&nbsp;&nbsp;&nbsp;&nbsp;思君持羽扇，来伴微吟，水风环饮松露。待勾漏丹成，约与轻飞，人间世、不知归处。更长啸、余声振林G，见乱红惊飞，半岩花雨。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;芳菲已有东风露。寒著轻罗未去。午夜鸾车鹤驭。散入千莲步。
</font><p></p>
&nbsp;&nbsp;&nbsp;&nbsp;粉香度曲嬉游女。草草相逢无据。肠断泪零无数。洒作花梢雨。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;疏荫摇摇趁岸移。惊鸥点点过帆飞。船分水打嫩沙回。
</font><p></p>
&nbsp;&nbsp;&nbsp;&nbsp;断梦不知人去处，卷帘还有燕来时。日斜风紧转湾西。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;天末疑无路，波翻欲御风。此身忽在玉壶中。醉倒不知、南北与西东。
</font><p></p>
&nbsp;&nbsp;&nbsp;&nbsp;猎猎遥鸣草、飕飕静打篷。与君回棹碧云浓。不是思归、只为酒船空。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;人有纫兰佩，云无出岫心。扁舟来入碧涛深。坐见楚咻、儿女变齐音。
</font><p></p>
&nbsp;&nbsp;&nbsp;&nbsp;但醉双瓶玉，从渠六印金。此时何处可幽寻。风定津头、白日照平林。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;野岸孤舟，断桥明月穿流水。雁声嘹呖。双落行人泪。
</font><p></p>
&nbsp;&nbsp;&nbsp;&nbsp;去岁吾家，曾插黄花醉。今那是。杖藜西指。看即成千里。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;飞云流水来无信。花发年年恨。小桃如脸柳如眉。记得那人模样、旧家时。
</font><p></p>
&nbsp;&nbsp;&nbsp;&nbsp;楼高映步拖金缕。香湿黄昏雨。如今不见欲凭书。门外水平波暖、一双鱼。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font></font></font></p>
<ul>
&nbsp;&nbsp;&nbsp;&nbsp;数点雨声惊残暑。帘外秋光容与。重换熏炉炷。渐低罗幕香成雾。
</font><p></p>
&nbsp;&nbsp;&nbsp;&nbsp;今夜夜凉情几许。莫向屏山取取。却笑阳台女。楚人空□高唐赋。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;马蹄踏月响空山。梅生烟壑寒。水妃去后泪痕干。天风吹兰。
</font><p></p>
&nbsp;&nbsp;&nbsp;&nbsp;纫香久，怕花残。与君聊据鞍。一枝欲寄北人看。如今行路难。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
