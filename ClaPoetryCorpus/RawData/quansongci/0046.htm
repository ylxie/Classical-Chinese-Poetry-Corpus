<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张继先</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（v陵问：所带葫芦如何不开口，对御作）</font></span></font></font></p>
<ul>
&nbsp;&nbsp;&nbsp;&nbsp;小小葫芦，生来不大身材矮。子儿在内。无口如何怪。
</font><p></p>
&nbsp;&nbsp;&nbsp;&nbsp;藏得乾坤，此理谁人会。腰间带。臣今偏爱。胜挂金鱼袋。
</font><p></p>
</ul><p></p>
<p align="center"><font face="黑体" size="3" color="#000080">忆桃源</font></font></font></p>
<ul>
&nbsp;&nbsp;&nbsp;&nbsp;词以答之\\
</font><p></p>
&nbsp;&nbsp;&nbsp;&nbsp;长生之话口相传。求丹金液全。混成一物作神仙。丁宁说与贤。
</font><p></p>
&nbsp;&nbsp;&nbsp;&nbsp;休咽气，莫胡言。岂知造化玄。用铅投汞汞投铅。分明颠倒颠。
</font><p></p>
</ul><p></p>
<p align="center"><font face="黑体" size="3" color="#000080">忆桃源</font></font></font></p>
<ul>
&nbsp;&nbsp;&nbsp;&nbsp;白云堆里采芙蓉。枝枝香艳浓。灵龟畔岸起祥风。楼高十二重。
</font><p></p>
&nbsp;&nbsp;&nbsp;&nbsp;黄金殿，碧云笼。丹砂透顶红。神机运处鬼神通。清真达上宫。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（郑恒甫画六鹤于浑沦庵，请予题，遂作）</font></span></font></font></p>
<ul>
&nbsp;&nbsp;&nbsp;&nbsp;莫怪精神都素淡，全谙千载松头。羽人幽意苦相投。殷勤争点写，展转动吟酬。
</font><p></p>
&nbsp;&nbsp;&nbsp;&nbsp;况有咸阳兄弟事，教人闻见忘忧。我生曾是眷仙标。一从挥洒后，相继未能休。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（和元规览杨羲传）</font></span></font></font></p>
<ul>
&nbsp;&nbsp;&nbsp;&nbsp;自古清真灵妙降，安妃来就杨君。因缘冥会异常伦。仙风聊设相，真道本无亲。
</font><p></p>
&nbsp;&nbsp;&nbsp;&nbsp;惟有元规能访问，深将此意相闻。大家宜赏缀新文。免教尘世士，诮笑上天人。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（和元规）</font></span></font></font></p>
<ul>
&nbsp;&nbsp;&nbsp;&nbsp;蠢动含灵天赋与，逍遥性分元均。莫生异见乱吾真。只今中有主，浑与化为人。
</font><p></p>
&nbsp;&nbsp;&nbsp;&nbsp;那更徽词清彻底，轻埃欲染无因。惟应得此便凝神。百魔咸息战，六道永停轮。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（降魔立治）</font></span></font></font></p>
<ul>
&nbsp;&nbsp;&nbsp;&nbsp;劫运将新，天书降恩，圣师命魔。正阴阳错忤，鬼神淆混，依凭城市，绵亘山河。杀气闭空，阴容夺昼，万姓罹殃日已多。青城上，见琉璃高座，忽起巍峨。
</font><p></p>
&nbsp;&nbsp;&nbsp;&nbsp;群妖忿怒扬戈。竞奔走、攻山若舞梭。感神光一瞬，龙摧虎陷，威音一动，电掣霆呵。立活化民，摄邪归正，生息熙熙享太和。风云静，见天连碧汉，月浸澄波。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;真一长存，太虚同体，妙门自开。既混元初判，两仪布景，复还根本，全藉灵台。浩气冲开，谷神滋化，渐觉神光空际来。幽绝处，听龙吟虎啸，蓦地风雷。
</font><p></p>
&nbsp;&nbsp;&nbsp;&nbsp;奇哉。妙道难猜。鲜点化、愚迷成大材。试与君说破，分明状似，蚌含渊月，秋兔怀胎。壮志男儿，当年高士，莫把身心惹世埃。功成后，任身居紫府，名列仙阶。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;急急修行，细算人生，能有几时。任万般千种风流好，奈一朝身死，不免抛离。蓦地思量，死生事大，使我心如刀剑挥。难留住，那金乌箭疾，玉兔梭飞。
</font><p></p>
&nbsp;&nbsp;&nbsp;&nbsp;早觉悟、莫教迟。我清净、谁能婚少妻。便假饶月里，娥见在，从他越国，有貌西施。此个风流，更无心恋，且放宽怀免是非。蓬莱路，仗三千行满，独跨鸾归。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（用伍先生韵呈元规）</font></span></font></font></p>
<ul>
&nbsp;&nbsp;&nbsp;&nbsp;况有夷途，正透元关，众所共传。愿万魔披散，诸尘荡尽，琴心和雅，天性清圆。未信凡流，可回高步，留恋形声情更延。真消息，定如何唤醒，聊证言诠。
</font><p></p>
&nbsp;&nbsp;&nbsp;&nbsp;虽由宿命因缘。达士何曾无慨然。算尽专为妙，闲多乐少，一成潇洒，永绝忧煎。影照澄潭，声流虚谷，业火消亡睹瑞莲。安平泰，看坚完如地，长久如天。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;闲里工夫，无中妙用，切休拟议参详。龙降虎伏，真土自中黄。行动起居寝食，随缘度、莫动真阳。归根处，神凝脉住，玉界发天光。
</font><p></p>
&nbsp;&nbsp;&nbsp;&nbsp;风高，鹏翼远，水深舟运，物理昭彰。但明心是道，专役天罡。信口呼神召鬼，和D谷、不是颠狂。痴迷者，风霆在手，应用反乖张。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（用于真人韵和元真）</font></span></font></font></p>
<ul>
&nbsp;&nbsp;&nbsp;&nbsp;心境双清，古今同乐，胜缘休道无媒。天门高妙，应仗至人开。岂比寻常意绪，方寸地、不贮纤埃。仍须信，金坚石确，一志断无回。
</font><p></p>
&nbsp;&nbsp;&nbsp;&nbsp;真元，真可爱，真师真友，且喜无猜。就中更脱洒，不顾形骸。可是正容而悟，凭真趣、改易凡胎。神明会，尘缨世网，莫共话由来。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（又上前人）</font></span></font></font></p>
<ul>
&nbsp;&nbsp;&nbsp;&nbsp;调理三关，安和四体，静无忧挠相煎。太微冥契，元始语诸仙。玉宇重修妙典，西台□、南岳题篇。崇□好，身田在世，心向太清天。
</font><p></p>
&nbsp;&nbsp;&nbsp;&nbsp;云边。曾降圣，金坛夜拜，高驾留连。论琼华灵液，形与神全。形体须凭妙气，神来舍、黄阙丹田。真精旨，明光辅相，天地保长年。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;孤峰绝顶，更无人能到。万里虚空没边徼。正秋高景静，雾扫云收，风露里，惟有月华高照。
</font><p></p>
&nbsp;&nbsp;&nbsp;&nbsp;浮生纷过客，好天良夜，醉舞狂歌错昏晓。有谁知、一性圆满恒河，亘万古、光明不老。竞对月、论利与谈名，全不想驹阴，暗催年少。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（对酒呈介甫）</font></span></font></font></p>
<ul>
&nbsp;&nbsp;&nbsp;&nbsp;草草开尊资一笑。微生病苦随缘了。友义交情如地厚。心相照。今人莫遣前人诮。
</font><p></p>
&nbsp;&nbsp;&nbsp;&nbsp;灯火荧荧山悄悄。芝兰佳气松筠茂。得便盘桓尘世表。香初透。邻鸡且莫催清晓。
</font><p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（和元规天和堂）</font></span></font></font></p>
<ul>
&nbsp;&nbsp;&nbsp;&nbsp;固元精，收听视。物外身无此地。接子谬，季真非。无为翻有为。
</font><p></p>
&nbsp;&nbsp;&nbsp;&nbsp;但心虚，教腹实。密与寥天为一。华阳洞，广寒宫。人人方寸中。
</font><p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（用于真人韵）</font></span></font></font></p>
<ul>
&nbsp;&nbsp;&nbsp;&nbsp;是和非，双打过。免共相魔生火。谈有相，损顽空。斋居看望中。
</font><p></p>
&nbsp;&nbsp;&nbsp;&nbsp;圣贤风，行处在。巧智争如休卖。诗与酒，且乘闲。随缘发笑颜。
</font><p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（再次韵于真人）</font></span></font></font></p>
<ul>
&nbsp;&nbsp;&nbsp;&nbsp;诵真经，期万过。未灭无明心火。宜回首，探真空。融怡淡漠中。
</font><p></p>
&nbsp;&nbsp;&nbsp;&nbsp;自古人，何处在。谩记声名沽卖。抛尘累，养清闲。琼浆自驻颜。
</font><p></p>
</ul><p></p>
<p align="center"><font face="黑体" size="3" color="#000080">瑶台月</font><span><font size="2" color="#FF00FF">（元宵庆赏）</font></span></font></font></p>
<ul>
&nbsp;&nbsp;&nbsp;&nbsp;天开景运。记建武中兴，炎刘重盛。明良际会，八表风调雨顺。任一时、岳降生申，正千载、河清诞圣。祥云拥，流霞映。飞仙拱，魁星炯。佳应是、师真毓瑞，人天交庆。
</font><p></p>
&nbsp;&nbsp;&nbsp;&nbsp;蘅薇香满元宵景。耀天目、神光如镜。见龙章凤质，降伏群魔归正。禀玄元、立教开先，悟至道、心空神领。昌元嗣，明真镜。同无有，怡清净。绵永度，三途六道，神仙同证。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（题郭南仲庵壁）</font></span></font></font></p>
<ul>
&nbsp;&nbsp;&nbsp;&nbsp;深源密坞，问牧竖樵童，俱迷方所。蓬E85B纵横，龙蛇出没，玉峡搀空无路。不恋雁塔荣名，解守鱼渊寒素。这勤苦。但坚心自有，神灵呵护。
</font><p></p>
&nbsp;&nbsp;&nbsp;&nbsp;猛悟。无回顾。一点虚明，万劫无今古。胎息根深，灵泉穴秘，静里运调阳火。莫问地久天长，管取收因结果。休轻负。把天谷真机，与君说破。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;情缠识缚，叹时人不悟，酒中真乐。纵欲招愆，迷心失行，却道为他狂药。须信醉舞狂歌，也有良知真觉。无倚泊。任暖气同流，三关三络。
</font><p></p>
&nbsp;&nbsp;&nbsp;&nbsp;落魄。清闲客。醉乡深处，风月长酬酢。空花消亡，光明显露，人我自皆忘却。不问市酝村醪，尽可浅斟低酌。从鄙薄。竞口口谈醒，言言成错。
</font><p></p>
</ul><p></p>
<p align="center"><font face="黑体" size="3" color="#000080">雪夜渔舟</font></font></font></p>
<ul>
&nbsp;&nbsp;&nbsp;&nbsp;晚风歇。谩自棹扁舟，顺流观雪。山耸瑶峰，林森玉树，高下尽无分别。性情澄彻。更没个、故人堪说。恍然身世，如居天上，水晶宫阙。
</font><p></p>
&nbsp;&nbsp;&nbsp;&nbsp;万尘声影绝。透尘空无外，水天相接。浩气冲盈，真宫深厚，永夜不愁寒冽。愧怜鄙劣。只解道、赴炎趋热。停桡失笑，知心都付，野梅江月。
</font><p></p>
</ul><p></p>
<p align="center"><font face="黑体" size="3" color="#000080">春从天上来</font><span><font size="2" color="#FF00FF">（鹤鸣奉旨）</font></span></font></font></p>
<ul>
&nbsp;&nbsp;&nbsp;&nbsp;王土平平。正海息波澜，岳敛云烟。三景虚明，八表澄清，一月普照诸天。有流霞洞焕，映黍珠、徐下空玄。绝形言。见千真拱极，万气朝元。
</font><p></p>
&nbsp;&nbsp;&nbsp;&nbsp;当时鹤鸣夜半，感真符宝篆，特地清传。碧湛龙文，红凝龟篆，绛衣舞鬣蹁跹。计功成果就，无真教、郭景飞仙。已千年。亘灯灯续焰，光朗无边。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（用王介甫韵）</font></span></font></font></p>
<ul>
&nbsp;&nbsp;&nbsp;&nbsp;深耕易耨寸田中。看真个英雄。夜来犹上星台望，全不厌、水绿云红。便是清交素友，频相视、笑晴空。
</font><p></p>
&nbsp;&nbsp;&nbsp;&nbsp;玉阶瑶L翠重重。带萱草葱葱。流霞尽饮何辞醉，更休数、尘里千钟。晓夜朝元去也，怎忍舍、大夫松。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font></font></font></p>
<ul>
&nbsp;&nbsp;&nbsp;&nbsp;甚山灵、斗奇夸巧，悬峰遥献形似。仓船炉灶无封闭，零落车罗机履。山临水。任瓮杵、辘轳厩架俱闲毁。床棺尘委。更乐隐棋休，料闲真隐，三教忘宾主。
</font><p></p>
&nbsp;&nbsp;&nbsp;&nbsp;人都语，二十四岩佳致。来往B927流观指。目前景相纷虚幻，神仙家在何许。君莫取。这身世、山林朝市随缘遇。休论诡异。但总绝情缘，一空妍丑，觌面先寻你。
</font><p></p>
</ul><p></p>
<p align="center"><font face="黑体" size="3" color="#000080">惜时芳</font><span><font size="2" color="#FF00FF">（对竹赋）</font></span></font></font></p>
<ul>
&nbsp;&nbsp;&nbsp;&nbsp;虚心劲节争萧散。无冬夏、钩阑侧畔。霜风雪色沈沈晚。残不了、细枝纤干。
</font><p></p>
&nbsp;&nbsp;&nbsp;&nbsp;情中意里尘沙恨。试与聆、弦歌急慢。无嫌青翠开青眼。相看似、太原家惯。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;天先天后。真土藏灵秀。妙用自然循火候。节节薰A教透。
</font><p></p>
&nbsp;&nbsp;&nbsp;&nbsp;不分龙麝檀沈。都能入鼻通心。待得烟消息住，浑身变见真金。
</font><p></p>
</ul><p></p>
<p align="center"><font face="黑体" size="3" color="#000080">苏幕遮</font><span><font size="2" color="#FF00FF">（用伍先生韵和元规）</font></span></font></font></p>
<ul>
&nbsp;&nbsp;&nbsp;&nbsp;先天生，后天久。道有真诠，谛听当时受。恰是迷天迷望斗。只恐微躯，薄幸随枯朽。//下缺
</font><p></p>
</ul><p></p>
<p align="center"><font face="黑体" size="3" color="#000080">苏幕遮</font></font></font></p>
<ul>
&nbsp;&nbsp;&nbsp;&nbsp;抱孤琴，弹小操。独坐幽轩，尽日无人到。惟乐烟霞长啸傲。明月清风，今古长为道。
</font><p></p>
&nbsp;&nbsp;&nbsp;&nbsp;识乾坤，知牝牡。懒共尘劳，汨汨争奔走。爱杀高眠消白昼。一任他家，玉兔金乌走。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（又和前人）</font></span></font></font></p>
<ul>
&nbsp;&nbsp;&nbsp;&nbsp;蓬户横开岑寂，寒窗侧映清晖。竹风偷入五香帏。还有好音相惠。
</font><p></p>
&nbsp;&nbsp;&nbsp;&nbsp;须信毫芒可入，明珠胎里忘机。宵征夜宴是和非。月府仙人无愧。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（和元规）</font></span></font></font></p>
<ul>
&nbsp;&nbsp;&nbsp;&nbsp;无奈这群迷。味色声中若系羁。尽任改头兼换面，何悲。不染伊时不管伊。
</font><p></p>
&nbsp;&nbsp;&nbsp;&nbsp;春去又秋兮。莫遣空逾十二时。好把自然真妙旨，修为。尘事萦仍道甚希。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;久不上春台。直待将身跨九垓。懒向人间深有谓，氛埃。难趁邪风伤圣胎。
</font><p></p>
&nbsp;&nbsp;&nbsp;&nbsp;水槛映山斋。赏遍从容首自回。长谢故人书曲意，徽哉。赢得腰琴拂袂来。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（观棋作）</font></span></font></font></p>
<ul>
&nbsp;&nbsp;&nbsp;&nbsp;楸枰静，黑白两奁均。山水最宜情共乐，琴书赢得道相亲。一局一番新。
</font><p></p>
&nbsp;&nbsp;&nbsp;&nbsp;松影里，经度几回春。随分也曾施手段，争先还恐费精神。长是暗饶人。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;四通九达，青玉交辉。天作高山，地灵若此。常相谓曰：身处真人之墟，而不知也。登戏珠峰，以见虎蹲龙蹑，远壁遥岑，皆在其下。考室在靖，建名榜之，水中花、圃中蔬，山光竹翠，白屋逾静，得其居矣。昔之思归，见十二篇之曲。同声相应，故和之。\\
</font><p></p>
&nbsp;&nbsp;&nbsp;&nbsp;西源好，仙构占仙峰。一鹤性灵清我宇，万龙风雨乱霜空。高静太疏慵。
</font><p></p>
&nbsp;&nbsp;&nbsp;&nbsp;天地乐，山水静流通。行坐卧怜尘外景，虚空寂是道家风。非细乐相从。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，龙首虎头高。风雨每掀清宇宙，林峦长似涌波涛。吟咏有诗豪。
</font><p></p>
&nbsp;&nbsp;&nbsp;&nbsp;成大乐，美称适相遭。醮斗清筵投羽札，启元喜会执金刀。身净隔纷骚。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，岩馆凿松F625。五斗洞前斟玉校半酣窗外抚金杯。无累自悠哉。
</font><p></p>
&nbsp;&nbsp;&nbsp;&nbsp;青翠色，玉竹自新栽。风到莫来摇老木，雨霖时复洗圆苔。如此恼诗才。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，春日日初长。不看人间三月景，常思天上万花香。幽赏一时狂。
</font><p></p>
&nbsp;&nbsp;&nbsp;&nbsp;歌笑也，空洞大歌章。千景净来风谷秀，三云归后月林光。沈麝似兰香。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，迎夏洒炎风。红锦石边怜一派，老张岩上恋群峰。时得化龙筇。
</font><p></p>
&nbsp;&nbsp;&nbsp;&nbsp;琴振玉，晓色倚梧桐。黼黻文章朝内盛，山川林木野亭空。朱火焕明中。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，秋景道人怜。时至自然天气肃，夜凉犹喜月华圆。长啸碧F625颠。
</font><p></p>
&nbsp;&nbsp;&nbsp;&nbsp;须信酒，难别咏歌边。是处伐薪为炭后，此时尝稻庆丰年。童子舞胎仙。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，冬日雪中松。携手石坛承爱景，静观天地入清宫。恰似大茅峰。
</font><p></p>
&nbsp;&nbsp;&nbsp;&nbsp;襟袂冷，琴里意浓浓。吹月洞箫含碧玉，动人佳趣转黄钟。情绪发于中。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，幽径不成斜。山谷隐连无改色，池塘空静默无瑕。人钓水之涯。
</font><p></p>
&nbsp;&nbsp;&nbsp;&nbsp;仙舫小，人欲盼君家。归棹日回如览镜，放船星落似乘槎。风雨乱寒沙。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，神洞自相求。傍水垦田流涧急，砍山开径小花浮。踪迹旧人留。
</font><p></p>
&nbsp;&nbsp;&nbsp;&nbsp;忘万物，爽气白云收。司命暂曾寻寝静，紫阳真是步条幽。思继此公游。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，人在水晶宫。长愿玉津名濯鼎，恰如龙井到天峰。的的好遗风。
</font><p></p>
&nbsp;&nbsp;&nbsp;&nbsp;清彻底，岂忤李唐隆。自浸岩前F625石洁，不笼天外岭云浓。澄彻莹怀中。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，雨霁敛红纱。碧水静摇招钓叟，绿苔寒迫起渔家。携驾会春茶。
</font><p></p>
&nbsp;&nbsp;&nbsp;&nbsp;风浩浩，锦荫石屏华。濯鼎上方敲翠竹，辘轳西去碎丹砂。休问乐津涯。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;西源好，还向观庭西。扌弃晚菊明方丈外，傍寒梅放六花飞。三鹤会同时。
</font><p></p>
&nbsp;&nbsp;&nbsp;&nbsp;清净宇，处一贵无为。戴月夜中仍是别，衔香原上不须迷。于此振衣归。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（呈鉴义王介甫）</font></span></font></font></p>
<ul>
&nbsp;&nbsp;&nbsp;&nbsp;严寒冬月。前日阳生几降雪。松柏凌霄。森耸庭中叹后凋。
</font><p></p>
&nbsp;&nbsp;&nbsp;&nbsp;昔人犹豫。身入山林深静处。今古同符。好趁笙歌且自娱。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;彩云楼阁瑞烟平。雨初晴。月胧明。夜静天风，吹下步虚声。何处朝元归去晚，双凤小，五云轻。
</font><p></p>
&nbsp;&nbsp;&nbsp;&nbsp;落花流水两关情。恨无凭。梦难成。倚遍阑干，依旧楚风清。露滴松梢人静也，开宝篆，诵黄庭。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（寄朋权）</font></span></font></font></p>
<ul>
&nbsp;&nbsp;&nbsp;&nbsp;神清心妙，山长水远，有分何年瞻望。晴空一月彩云飞，又起我、无穷想像。
</font><p></p>
&nbsp;&nbsp;&nbsp;&nbsp;一阳门径，九华恩露，惟愿分明指向。竹风频起紫微烟，似有意、许归吾党。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;高真留妙诀，达士济群迷。心清行洁，天人凡圣尽皈依。不在搬精运气，不在飞罡蹑斗，心乱转狐疑。但要除邪妄，心地合神o。
</font><p></p>
&nbsp;&nbsp;&nbsp;&nbsp;悟真空，离世网，绝关机。养吾浩气，驱雷役电震天威。混合百神归一，一念通天彻地，方始了无为。叱咤生风雨，玩世挟明时。//师于泗州尸解，化身青城，作此付萨守坚真人。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
