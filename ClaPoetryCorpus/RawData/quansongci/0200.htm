<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;蒋&nbsp;捷</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（秋晓）</font></span></font></font></p>
<ul>
&nbsp;&nbsp;&nbsp;&nbsp;渺渺啼鸦了。互鱼天、寒生峭屿，五湖秋晓。竹几一灯人做梦，嘶马谁行古道。起搔首、窥星多少。月有微黄篱无影，挂牵牛、数朵青花小。秋太淡，添红枣。
</font><p></p>
&nbsp;&nbsp;&nbsp;&nbsp;愁痕倚赖西风扫。被西风、翻催鬓EF2F，与秋俱老。旧院隔霜帘不卷，金粉屏边醉倒。计无此、中年怀抱。万里江南吹箫恨，恨参差、白雁横天杪。烟未敛，楚山杳。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（约友三月旦饮）</font></span></font></font></p>
<ul>
&nbsp;&nbsp;&nbsp;&nbsp;雁屿晴岚薄。倚层屏、千树高低，粉纤红弱。云隘东风藏不尽，吹艳生香万壑。又散入、汀蘅洲药。扰扰匆匆尘土面，看歌莺、舞燕逢春乐。人共物，知谁错。
</font><p></p>
&nbsp;&nbsp;&nbsp;&nbsp;宝钗楼上围帘幕。小婵娟、双调弹筝，半霄鸾鹤。我辈中人无此分，琴思诗情当却。也胜似、愁横眉角。芳景三分才过二，便绿阴、门巷杨花落。沽斗酒，且同酌。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（吴江）</font></span></font></font></p>
<ul>
&nbsp;&nbsp;&nbsp;&nbsp;浪涌孤亭起。是当年、蓬莱顶上，海风飘坠。帝遣江神长守护，八柱蛟龙缠尾。斗吐出、寒烟寒雨。昨夜鲸翻坤轴动，卷雕、掷向虚空里。但留得，绛虹住。
</font><p></p>
&nbsp;&nbsp;&nbsp;&nbsp;五湖有客扁舟舣。怕群仙、重游到此，翠旌难驻。手拍阑干呼白鹭，为我殷勤寄语。奈鹭也、惊飞沙渚。星月一天云万壑，览茫茫、宇宙知何处。鼓双楫，浩歌去。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;梦冷黄金屋。叹秦筝、斜鸿阵里，素弦尘扑。化作娇莺飞归去，犹认纱窗旧绿。正过雨、荆桃如菽。此恨难平君知否，似琼台、涌起弹棋局。消瘦影，嫌明烛。
</font><p></p>
&nbsp;&nbsp;&nbsp;&nbsp;鸳楼碎泻东西玉。问芳、何时再展，翠钗难卜。待把宫眉横云样，描上生绡画幅。怕不是、新来妆束。彩扇红牙今都在，恨无人、解听开元曲。空掩袖，倚寒竹。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（兵后寓吴）</font></span></font></font></p>
<ul>
&nbsp;&nbsp;&nbsp;&nbsp;深阁帘垂绣。记家人、软语灯边，笑涡红透。万叠城头哀怨角，吹落霜花满袖。影厮伴、东奔西走。望断乡关知何处，羡寒鸦、到著黄昏后。一点点，归杨柳。
</font><p></p>
&nbsp;&nbsp;&nbsp;&nbsp;相看只有山如旧。叹浮云、本是无心，也成苍狗。明日枯荷包冷饭，又过前头小阜。趁未发、且尝村酒。醉探枵囊毛锥在，问邻翁、要写牛经否。翁不应，但摇手。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（为老人书南堂壁）</font></span></font></font></p>
<ul>
&nbsp;&nbsp;&nbsp;&nbsp;老子平生，辛勤几年，始有此庐。也学那陶潜，篱栽些菊，依他杜甫，园种些蔬。除了雕梁，肯容紫燕，谁管门前长者车。怪近日，把一庭明月，却借伊渠。
</font><p></p>
&nbsp;&nbsp;&nbsp;&nbsp;鬓边白发纷如。又何苦招宾约客欤。但夏榻宵眠，面风欹枕，冬檐昼短，背日观书。若有人寻，只教僮道，这屋主人今自居。休羡彼，有摇金宝辔，织翠华裾。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（次强云卿韵）</font></span></font></font></p>
<ul>
&nbsp;&nbsp;&nbsp;&nbsp;结算平生，风流债负，请一笔句。盖攻性之兵，花围锦阵，毒身之鸩，笑齿歌喉。岂识吾儒，道中乐地，绝胜珠帘十里楼。迷因底，叹晴干不去，待雨淋头。
</font><p></p>
&nbsp;&nbsp;&nbsp;&nbsp;休休。著甚来由。硬铁汉从来气食牛。但只有千篇，好诗好曲，都无半点，闲闷闲愁。自古娇波，溺人多矣，试问还能溺我不。高抬眼，看牵丝傀儡，谁弄谁收。
</font><p></p>
</ul><p></p>
<p align="center"><font face="黑体" size="3" color="#000080">女冠子</font><span><font size="2" color="#FF00FF">（元夕）</font></span></font></font></p>
<ul>
&nbsp;&nbsp;&nbsp;&nbsp;蕙花香也。雪晴池馆如画。春风飞到，宝钗楼上，一片笙箫，琉璃光射。而今灯漫挂。不是暗尘明月，那时元夜。况年来、心懒意怯，羞与蛾儿争耍。
</font><p></p>
&nbsp;&nbsp;&nbsp;&nbsp;江城人悄初更打。问繁华谁解，再向天公借。剔残红隆５梦里隐隐，钿车罗帕。吴笺银粉砑。待把旧家风景，写成闲话。笑绿鬟邻女，倚窗犹唱，夕阳西下。
</font><p></p>
</ul><p></p>
<p align="center"><font face="黑体" size="3" color="#000080">女冠子</font><span><font size="2" color="#FF00FF">（竞渡）</font></span></font></font></p>
<ul>
&nbsp;&nbsp;&nbsp;&nbsp;电绶晌琛Ｋ双还又争渡。湘漓云外，独醒何在，翠药红蘅，芳菲如故。深衷全未语。不似素车白马，卷潮起怒。但悄然、千载旧迹，时有闲人吊古。
</font><p></p>
&nbsp;&nbsp;&nbsp;&nbsp;生平惯受椒兰苦。甚魄沈寒浪，更被馋蛟妒。结琼纫璐。料贝阙隐隐，骑鲸烟雾。楚妃花倚暮。□□琼箫吹了，溯波同步。待月明洲渚，小留旌节，朗吟骚赋。
</font><p></p>
</ul><p></p>
<p align="center"><font face="黑体" size="3" color="#000080">大圣乐</font><span><font size="2" color="#FF00FF">（陶成之生日）</font></span></font></font></p>
<ul>
&nbsp;&nbsp;&nbsp;&nbsp;笙月凉边，翠翘双舞，寿仙曲破。更听得艳拍流星，慢唱寿词初了，群唱莲歌。主翁楼上披鹤氅，展一笑、微微红透涡。襟怀好，纵炎官驻伞，长是春和。
</font><p></p>
&nbsp;&nbsp;&nbsp;&nbsp;千年鼻祖事业，记曾趁雷声飞快梭。但也曾三径，抚松采菊，随分吟哦。富贵云浮，荣华风过，淡处还他滋味多。休辞饮，有碧荷贮酒，深似金荷。
</font><p></p>
</ul><p></p>
<p align="center"><font face="黑体" size="3" color="#000080">解连环</font><span><font size="2" color="#FF00FF">（岳园牡丹）</font></span></font></font></p>
<ul>
&nbsp;&nbsp;&nbsp;&nbsp;妒花风恶。吹青阴涨却，乱红池阁。驻媚景、别有仙葩，遍琼L小台，翠油疏箔。旧日天香，记曾绕、玉奴弦萦。自长安路远，腻紫肥黄，但谱东洛。
</font><p></p>
&nbsp;&nbsp;&nbsp;&nbsp;天津霁虹似昨。听鹃声度月，春又寥寞。散艳魄、飞入江南，转湖渺山茫，梦境难托。万叠花愁，正困倚、钩阑斜角。待携尊、醉歌醉舞，劝花自乐。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（绿阴）</font></span></font></font></p>
<ul>
&nbsp;&nbsp;&nbsp;&nbsp;清逼池亭，润侵山阁，雪气凝聚。未有蝉前，已无蝶后，花事随逝水。西园支径，今朝重到，半碍醉筇吟袂。除非是、莺身瘦小，暗中引雏穿去。
</font><p></p>
&nbsp;&nbsp;&nbsp;&nbsp;梅檐溜滴，风来吹断，放得斜阳一缕。玉子敲枰，香绡落翦，声度深几许。层层离恨，凄迷如此，点破谩烦轻絮。应难认、争春旧馆，倚红杏处。
</font><p></p>
</ul><p></p>
<p align="center"><font face="黑体" size="3" color="#000080">花心动</font><span><font size="2" color="#FF00FF">（南塘元夕）</font></span></font></font></p>
<ul>
&nbsp;&nbsp;&nbsp;&nbsp;春入南塘，粉梅花、盈盈倚风微笑。虹晕贯帘，星球攒巷，遍地宝光交照。涌金门外楼台影，参差浸、西湖波渺。暮天远，芙蓉万朵，是谁移到。
</font><p></p>
&nbsp;&nbsp;&nbsp;&nbsp;EF2F鬓双仙未老。陪玳席佳宾，暖香云绕。翠E83A叩冰，银管嘘霜，瑞露满钟频。醉归深院重歌舞，雕盘转、珍珠红小。凤洲柳，丝丝淡烟弄晓。
</font><p></p>
</ul><p></p>
<p align="center"><font face="黑体" size="3" color="#000080">金盏子</font></font></font></p>
<ul>
&nbsp;&nbsp;&nbsp;&nbsp;练月萦窗，梦乍醒、黄花翠竹庭馆。心字夜香消，人孤另、双鹣被池羞看。拟待告诉天公，减秋声一半。无情雁。正用恁时飞来，叫云寻伴。
</font><p></p>
&nbsp;&nbsp;&nbsp;&nbsp;犹记杏栊暖。银烛下，纤影卸佩款。春涡晕，红豆小，莺衣嫩，珠痕淡印芳汗。自从信误青骊，想笼莺停唤。风刀快，翦尽画檐梧桐，怎翦愁断。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;游丝纤弱。谩著意绊春，春难凭托。水暖成纹，云晴生影，双燕又窥帘幕。露添牡丹新艳，风摆秋千闲索。对此景，动高歌一曲，何妨行乐。
</font><p></p>
&nbsp;&nbsp;&nbsp;&nbsp;行乐。春正好，无奈绿窗，孤负敲棋约。锦幄调笙，银瓶索酒，争奈也曾迷著。自从发凋心倦，常倚钩阑斜角。翠深处，看悠悠几点，杨花飞落。//武进陶氏景元钞本此首注云：右改前词，其前另有一首云：“游丝纤弱。谩著意绊春，春难凭托。水暖成纹，云晴生影，芳草渐侵裙幄。露添牡丹新艳，风摆秋千闲索。对此景，动高歌一曲，何妨行乐。
</font><p></p>
&nbsp;&nbsp;&nbsp;&nbsp;行乐。君听取。莺啭绿窗，也似来相约。粉壁题诗，香街走马，争奈鬓丝输却。梦回画长无事，聊倚阑干斜角。翠深处、看悠悠几点，杨花飞落。”
</font><p></p>
</ul><p></p>
<p align="center"><font face="黑体" size="3" color="#000080">昼锦堂</font><span><font size="2" color="#FF00FF">（荷花）</font></span></font></font></p>
<ul>
&nbsp;&nbsp;&nbsp;&nbsp;染柳烟消，敲菰雨断，历历犹寄斜阳。掩冉玉妃芳袂，拥出灵场。倩他鸳鸯来寄语，驻君舴艋亦何妨。渔榔静，独奏棹歌，邀妃试酌清觞。
</font><p></p>
&nbsp;&nbsp;&nbsp;&nbsp;湖上云渐暝，秋浩荡，鲜风支尽蝉粮。赠我非环非佩，万斛生香。半蜗茅屋归吹影，数螺苔石压波光。鸳鸯笑，何似且留双楫，翠隐红藏。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（效稼轩体招落梅之魂）</font></span></font></font></p>
<ul>
&nbsp;&nbsp;&nbsp;&nbsp;醉兮琼瀣浮觞些。招兮遣巫阳些。君毋去此，飓风将起，天微黄些。野马尘埃，污君楚楚，白霓裳些。驾空兮云浪，茫洋东下，流君往、他方些。
</font><p></p>
&nbsp;&nbsp;&nbsp;&nbsp;月满兮西厢些。叫云兮、笛凄凉些。归来为我，重倚蛟背，寒鳞苍些。俯视春红，浩然一笑，吐山香些。翠禽兮弄晓，招君未至，我心伤些。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（红叶）</font></span></font></font></p>
<ul>
&nbsp;&nbsp;&nbsp;&nbsp;缟霜霏霁雪。渐翠没凉痕，猩浮寒血。山窗梦凄切。短吟筇犹倚，莺边新樾。花魂未歇。似追惜、芳消艳灭。挽西风、再入柔柯，误染绀云成缬。
</font><p></p>
&nbsp;&nbsp;&nbsp;&nbsp;休说。深题锦翰，浅泛琼漪，暗春曾泄。情条万结。依然是，未愁绝。最怜他，南苑空阶堆遍，人隔仙蓬怨别。锁芙蓉、小殿秋深，碎虫诉月。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（乡城见月）</font></span></font></font></p>
<ul>
&nbsp;&nbsp;&nbsp;&nbsp;绀烟迷雁迹。渐断鼓零钟，街喧初息。风檠背寒壁。放冰蜍飞到，丝丝帘隙。琼瑰暗泣。念乡关、霜芜似织。漫将身、化鹤归来，忘却旧游端的。
</font><p></p>
&nbsp;&nbsp;&nbsp;&nbsp;欢极。蓬壶蕖浸，花院梨溶，醉连春夕。柯云罢弈。樱桃在，梦难觅。劝清光，乍可幽窗相伴，休照红楼夜笛。怕人间、换谱伊凉，素娥未识。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（寿东轩立冬前一日）</font></span></font></font></p>
<ul>
&nbsp;&nbsp;&nbsp;&nbsp;玉霜生穗也。渺洲云翠痕，雁绳低也。层帘四垂也。锦堂寒早近，开炉时也。香风递也。是东篱、花深处也。料此花、伴我仙翁，未肯放秋归也。
</font><p></p>
&nbsp;&nbsp;&nbsp;&nbsp;嬉也。缯波稳舫，镜月危楼，琼酡也。笼莺睡也。红妆旋、舞衣也。待纱灯客散，纱窗日上，便是严凝序也。换青毡、小帐围春，又还醉也。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（友人买妾名雪香）</font></span></font></font></p>
<ul>
&nbsp;&nbsp;&nbsp;&nbsp;素肌元是雪。向雪里带香，更添奇绝。梅花太孤洁。问梨花何似，风标难说。长洲漾楫。料鸳边、娇蓉乍折。对珠栊、自翦凉衣，爱把淡罗轻叠。
</font><p></p>
&nbsp;&nbsp;&nbsp;&nbsp;清彻。螺心翠靥，龙吻琼涎，总成虚设。微微醉缬。窗灯晕，弄明灭。算银台高处，芳菲仙佩，步遍纤云万叶。觉来时、人在红帱，半廊界月。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（冰）</font></span></font></font></p>
<ul>
&nbsp;&nbsp;&nbsp;&nbsp;傍池阑倚遍，问山影、是谁偷。但鹭敛琼丝，鸳藏绣羽，碍浴妨浮。寒流。暗冲片响，似犀椎、带月静敲秋。因念凉荷院宇，粉丸曾泛金瓯。
</font><p></p>
&nbsp;&nbsp;&nbsp;&nbsp;妆楼。晓涩翠罂油。倦鬓理还休。更有何意绪，怜他半夜，瓶破梅愁。红n。泪干万点。待穿来、寄与薄情收。只恐东风未转，误人日望归舟。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（再赋）</font></span></font></font></p>
<ul>
&nbsp;&nbsp;&nbsp;&nbsp;渺琉璃万顷，冷光射、夕阳洲。见败柳漂枝，残芦泛叶，欲去仍留。罗帱。少年梦里，正窥帘、月浸素肌柔。谁念衰翁自老，断髭冻得成虬。
</font><p></p>
&nbsp;&nbsp;&nbsp;&nbsp;凝眸。一望绝飞鸥。宇宙正清幽。漫细敲紫砚，轻呵翠管，吟思难抽。飕飕。晚风又起，但时听、碎玉落檐头。多少梅花片脑，醉来误整香篝。
</font><p></p>
</ul><p></p>
<p align="center"><font face="黑体" size="3" color="#000080">珍珠帘</font><span><font size="2" color="#FF00FF">（寿岳君选）</font></span></font></font></p>
<ul>
&nbsp;&nbsp;&nbsp;&nbsp;书楼四面筠帘卷。微薰起，翠弄悬签丝软。楼上读书仙，对宝狻霏转。绣馆钗行云度影，滟寿觥、盈盈争劝。争劝。奈芸边事切，花中情浅。
</font><p></p>
&nbsp;&nbsp;&nbsp;&nbsp;金奏未响昏蜩，早传言放却，舞衫歌扇。柳雨一窝凉，再展开湘卷。万颗蕖心琼珠辊，细滴与、银朱小砚。深院。待月满廊腰，玉笙又远。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（芙蓉）</font></span></font></font></p>
<ul>
&nbsp;&nbsp;&nbsp;&nbsp;霞铄帘珠，云蒸篆玉，环楼婉婉飞铃。天上王郎，飙轮此地曾停。秋香不断台隍远，溢万丛、锦艳鲜明。事成尘，鸾凤箫中，空度歌声。
</font><p></p>
&nbsp;&nbsp;&nbsp;&nbsp;J翁一点清寒髓，惯餐英菊屿，饮露兰汀。透屋高红，新营小样花城。霜浓月淡三更梦，梦曼仙、来倚吟屏。共襟期，不是琼姬，不是芳卿。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（送翠英）</font></span></font></font></p>
<ul>
&nbsp;&nbsp;&nbsp;&nbsp;燕卷晴丝，蜂黏落絮，天教绾住闲愁。闲里清明，匆匆粉涩红羞。灯摇缥晕茸窗冷，语未阑、娥影分收。好伤情，春也难留，人也难留。
</font><p></p>
&nbsp;&nbsp;&nbsp;&nbsp;芳尘满目悠悠。问萦云佩响，还绕谁楼。别酒才斟，从前心事都休。飞莺纵有风吹转，奈旧家、苑已成秋。莫思量，杨柳湾西，且棹吟舟。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（闰元宵）</font></span></font></font></p>
<ul>
&nbsp;&nbsp;&nbsp;&nbsp;桥尾星沈，街心尘敛，天公还把春饶。桂月黄昏，金丝柳换星摇。相逢小曲方嫌冷，便暖薰、珠络香飘。却怜他、隔岁芳期，枉费囊绡。
</font><p></p>
&nbsp;&nbsp;&nbsp;&nbsp;人情终似娥儿舞，到狗宿粉，怎比初描。认得游踪，花骢不住嘶骄。梅梢一寸残红炬，喜尚堪、移照樱桃。醉醺醺，不记元宵，只道花朝。
</font><p></p>
</ul><p></p>
<p align="center"><font face="黑体" size="3" color="#000080">春夏两相期</font><span><font size="2" color="#FF00FF">（寿谢令人）</font></span></font></font></p>
<ul>
&nbsp;&nbsp;&nbsp;&nbsp;听深深、谢家庭馆。东风对语双燕。似说朝来，天上婺星光现。金裁花诰紫泥香，绣里藤舆红茵软。散蜡宫辉，行鳞厨品，至今人羡。
</font><p></p>
&nbsp;&nbsp;&nbsp;&nbsp;西湖万柳如线。料月仙当此，小停飙辇。付与长年，教见海心波浅。萦云玉佩五侯门，洗雪华桐三春苑。慢拍调莺，急鼓催鸾，翠阴生院。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（寿薛稼堂）</font></span></font></font></p>
<ul>
&nbsp;&nbsp;&nbsp;&nbsp;稼翁居士，有几多抱负，几多声价。玉立绣衣霄汉表，曾览八州风化。进退行藏，此时正要，一著高天下。黄埃扑面，不成也控羸马。
</font><p></p>
&nbsp;&nbsp;&nbsp;&nbsp;人道云出无心，才离山后，岂是无心者。自古达官酣富贵，往往遭人描画。只有青门，种瓜闲客，千载传佳话。稼翁一笑，吾今亦爱吾稼。
</font><p></p>
</ul><p></p>
<p align="center"><font face="黑体" size="3" color="#000080">绛都春</font></font></font></p>
<ul>
&nbsp;&nbsp;&nbsp;&nbsp;春愁怎画。正莺背带雪，酴花谢。细雨院深，淡月廊斜重帘挂。归时记约烧灯夜。早拆尽、秋千红架。纵然归近，风光又是，翠阴初夏。
</font><p></p>
&nbsp;&nbsp;&nbsp;&nbsp;娅姹。骨嚆白，恨玉佩罢舞，芳尘凝榭。几拟倩人，付与兰香秋罗帕。知他堕策斜拢马。在底处、垂杨楼下。无言暗拥娇鬟，凤钗溜也。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（秋声）</font></span></font></font></p>
<ul>
&nbsp;&nbsp;&nbsp;&nbsp;黄花深巷，红叶低窗，凄凉一片秋声。豆雨声来，中间夹带风声。疏疏二十五点，丽谯门、不锁更声。故人远，问谁摇玉佩，檐底铃声。
</font><p></p>
&nbsp;&nbsp;&nbsp;&nbsp;彩角声吹月堕，渐连营马动，四起笳声。闪烁邻灯，灯前尚有砧声。知他诉愁到晓，碎哝哝、多少蛩声。诉未了，把一半、分与雁声。
</font><p></p>
</ul><p></p>
<p align="center"><font face="黑体" size="3" color="#000080">尾犯</font><span><font size="2" color="#FF00FF">（寒夜）</font></span></font></font></p>
<ul>
&nbsp;&nbsp;&nbsp;&nbsp;夜倚读书床，敲碎唾壶，灯晕明灭。多事西风，把齐铃频掣。人共语、温温芋火，雁孤飞、萧萧桧雪。遍阑干外，万顷鱼天，未了予愁绝。
</font><p></p>
&nbsp;&nbsp;&nbsp;&nbsp;鸡边长剑舞，念不到、此样豪杰。瘦骨棱棱，但凄其衾铁。是非梦、无痕堪记，似双瞳、缤纷翠缬。浩然心在，我逢著、梅花便说。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;一掬乡心，付杳杳、露莎烟苇。来相伴、凄然客影，谢他穷鬼。新绿旧红春又老，少玄老白人生几。况无情、世故荡摩中，凋英伟。
</font><p></p>
&nbsp;&nbsp;&nbsp;&nbsp;词场笔，行群蚁。战场胄，藏群虮。问何如清昼，倚藤凭。流水青山屋上下，束书壶酒船头尾。任垂涎、斗大印黄金，狂周。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;秋本无愁，奈客里、秋偏岑寂。身老大、忄欠敲秦缶，懒移陶甓。万误曾因疏处起，一闲且向贫中觅。笑新来、多事是征鸿，声嘹呖。
</font><p></p>
&nbsp;&nbsp;&nbsp;&nbsp;双户掩，孤灯剔。书束架，琴悬壁。笑人间无此，小窗幽阗。浪远微听葭叶响，雨残细数梧梢滴。正依稀、梦到故人家，谁横笛。
</font><p></p>
</ul><p></p>
<p align="center"><font face="黑体" size="3" color="#000080">探芳信</font><span><font size="2" color="#FF00FF">（菊）</font></span></font></font></p>
<ul>
&nbsp;&nbsp;&nbsp;&nbsp;翠吟悄。似有人黄裳，孤伫埃表。渐老侵芳岁，识君恨不早。料应陶令吟魂在，凝此秋香妙。傲霜姿，尚想前身，倚窗余傲。
</font><p></p>
&nbsp;&nbsp;&nbsp;&nbsp;回首醉年少。控骏马蓉边，红茸帽。淡泊东篱，有谁肯、梦飞到。正襟三诵悠然句，聊遣花微笑。酒休赊，醒眼看花正好。
</font><p></p>
</ul><p></p>
<p align="center"><font face="黑体" size="3" color="#000080">梅花引</font><span><font size="2" color="#FF00FF">（荆溪阻雪）</font></span></font></font></p>
<ul>
&nbsp;&nbsp;&nbsp;&nbsp;白鸥问我泊孤舟。是身留。是心留。心若留时、何事锁眉头。风拍小帘灯晕舞，对闲影，冷清清，忆旧游。
</font><p></p>
&nbsp;&nbsp;&nbsp;&nbsp;旧游旧游今在不。花外楼。柳下舟。梦也梦也，梦不到、寒水空流。漠漠黄云、湿透木绵裘。都道无人愁似我，今夜雪，有梅花，似我愁。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（对雨思友）</font></span></font></font></p>
<ul>
&nbsp;&nbsp;&nbsp;&nbsp;世间何处，最难忘杯酒。惟是停云想亲友。此时无一盏，千种离愁，西风外，长伴枯荷衰柳。
</font><p></p>
&nbsp;&nbsp;&nbsp;&nbsp;去年深夜语，倾倒书□，窗烛心悬小红豆。记得到门时，雨正萧萧，嗟今雨、此情非旧。待与子、相期采黄花，又未卜重阳，果能晴否。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;枝枝叶叶，受东风调弄。便是莺穿也微动。自鹅黄千缕，数到飞绵，闲无事，谁管将春迎送。
</font><p></p>
&nbsp;&nbsp;&nbsp;&nbsp;轻柔心性在，教得游人，酒舞花吟恣狂纵。更谁家鸾镜里，贪学纤蛾，移来傍、妆楼新种。总不道、江头锁清愁，正雨渺烟茫，翠阴如梦。
</font><p></p>
</ul><p></p>
<p align="center"><font face="黑体" size="3" color="#000080">最高楼</font><span><font size="2" color="#FF00FF">（催春）</font></span></font></font></p>
<ul>
&nbsp;&nbsp;&nbsp;&nbsp;新春景，明媚在何时。宜早不宜迟。软尘巷陌青油遥重帘深院画罗衣。要些儿，晴日照，暖风吹。
</font><p></p>
&nbsp;&nbsp;&nbsp;&nbsp;一片片、雪儿休要下。一点点、雨儿休要洒。才恁地，越愆期。悠悠下趁梅花到，匆匆枉带柳花飞。倩黄莺，将我语，报春归。
</font><p></p>
</ul><p></p>
<p align="center"><font face="黑体" size="3" color="#000080">祝英台</font><span><font size="2" color="#FF00FF">（次韵）</font></span></font></font></p>
<ul>
&nbsp;&nbsp;&nbsp;&nbsp;柳边楼，花下馆。低卷绣帘半。帘外天丝，扰扰似情乱。知他蛾绿纤眉，鹅黄小袖，在何处、闲游闲玩。
</font><p></p>
&nbsp;&nbsp;&nbsp;&nbsp;最堪叹。筝面一寸尘深，玉柱网斜雁。谱字红蔫，翦烛记同看。几回传语东风，将愁吹去，怎奈向、东风不管。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（戏人去妾）</font></span></font></font></p>
<ul>
&nbsp;&nbsp;&nbsp;&nbsp;东风方到旧桃枝。仙梦已云迷。画阑红子蛊汛Γ依然是、春昼帘垂。恨杀河东狮子，惊回海底鸥儿。
</font><p></p>
&nbsp;&nbsp;&nbsp;&nbsp;寻芳小步莫嫌迟。此去却慵移。断肠不在分襟后，元来在、襟未分时。柳岸犹携素手，兰房早掩朱扉。
</font><p></p>
</ul><p></p>
<p align="center"><font face="黑体" size="3" color="#000080">解佩令</font><span><font size="2" color="#FF00FF">（春）</font></span></font></font></p>
<ul>
&nbsp;&nbsp;&nbsp;&nbsp;春晴也好。春阴也好。著些儿、春雨越好。春雨如丝，绣出花枝红袅。怎禁他、孟婆合皂。
</font><p></p>
&nbsp;&nbsp;&nbsp;&nbsp;梅花风小。杏花风小。海棠风、蓦地寒峭。岁岁春光，被二十四风吹老。楝花风、尔且慢到。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（宿龙游朱氏楼）</font></span></font></font></p>
<ul>
&nbsp;&nbsp;&nbsp;&nbsp;小巧楼台眼界宽。朝卷帘看。暮卷帘看。故乡一望一心酸。云又迷漫。水又迷漫。
</font><p></p>
&nbsp;&nbsp;&nbsp;&nbsp;天不教人客梦安。昨夜春寒。今夜春寒。梨花月底两眉攒。敲遍阑干。拍遍阑干。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（舟过吴江）</font></span></font></font></p>
<ul>
&nbsp;&nbsp;&nbsp;&nbsp;一片春愁待酒浇。江上舟摇。楼上帘招。秋娘度与泰娘娇。风又飘飘。雨又萧萧。
</font><p></p>
&nbsp;&nbsp;&nbsp;&nbsp;何日归家洗客袍。银字笙调。心字香烧。流光容易把人抛。红了樱桃。绿了芭蕉。
</font><p></p>
</ul><p></p>
<p align="center"><font face="黑体" size="3" color="#000080">糖多令</font><span><font size="2" color="#FF00FF">（寿东轩）</font></span></font></font></p>
<ul>
&nbsp;&nbsp;&nbsp;&nbsp;秋碧泻晴湾。楼台云影闲。记仙家、元在蓬山。飞到雁峰尘更少，三万顷、玉无边。
</font><p></p>
&nbsp;&nbsp;&nbsp;&nbsp;金盏倒垂莲。歌摇香雾鬟。任芙蓉、月转朱阑。天气已凉犹未冷，重九后、小春前。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（有谈旧娼潘氏）</font></span></font></font></p>
<ul>
&nbsp;&nbsp;&nbsp;&nbsp;小饮微吟，残灯断雨，静户幽窗。几度花开，几番花谢，又到昏黄。
</font><p></p>
&nbsp;&nbsp;&nbsp;&nbsp;潘娘不是潘郎。料应也、霜黏鬓旁。鹦鹉阑空，鸳鸯壶破，烟渺云茫。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（客中思马迹山）</font></span></font></font></p>
<ul>
&nbsp;&nbsp;&nbsp;&nbsp;雪飞灯背雁声低。寒生红被池。小屏风畔立多时。闲看番马儿。
</font><p></p>
&nbsp;&nbsp;&nbsp;&nbsp;新h泪，旧题诗。一般罗带垂。琼箫夜夜挟愁吹。梅花知不知。
</font><p></p>
</ul><p></p>
<p align="center"><font face="黑体" size="3" color="#000080">金蕉叶</font><span><font size="2" color="#FF00FF">（秋夜不寐）</font></span></font></font></p>
<ul>
&nbsp;&nbsp;&nbsp;&nbsp;云褰翠幕。满天星碎珠迸索。孤蟾阑外，照我看看过转角。
</font><p></p>
&nbsp;&nbsp;&nbsp;&nbsp;酒醒寒砧正作。待眠来、梦魂怕恶。枕屏那更，画了平沙断雁落。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;夜月溪篁鸾影。晓露岩花鹤顶。半世踏红尘，到底输他村景。村景。村景。樵斧耕蓑渔艇。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;晴浦溶溶明断霞。楼台摇影处，是谁家。银红裙裥皱宫纱。风前坐，闲斗郁金芽。
</font><p></p>
&nbsp;&nbsp;&nbsp;&nbsp;人散树啼鸦。粉团黏不住，旧繁华。双龙尾上月痕斜。而今照，冷淡白菱花。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;曾伴芳卿锵佩环。西风吹梦断，堕人寰。假饶无分入雕阑。窥妆镜，也合小溪湾。
</font><p></p>
&nbsp;&nbsp;&nbsp;&nbsp;此地有谁怜。斜阳牛卧处，牧童攀。劝花休苦恨天天。从来道，薄命是朱颜。
</font><p></p>
</ul><p></p>
<p align="center"><font face="黑体" size="3" color="#000080">白苎</font></font></font></p>
<ul>
&nbsp;&nbsp;&nbsp;&nbsp;正春晴，又春冷，云低欲落。琼苞未剖，早是东风作恶。旋安排、一双银蒜镇罗幕。幽壑。水生漪，皱嫩绿、潜鳞初跃。置畔铮桃树红才约略。知甚时，霁华烘破青青萼。
</font><p></p>
&nbsp;&nbsp;&nbsp;&nbsp;忆昨。□□□□，引蝶花边，近来重见，身学垂杨瘦削。问小翠眉山，为谁攒却。斜阳院宇，任蛛丝I遍，玉筝弦索。户外惟闻，放翦刀声，深在妆阁。料想裁缝，白苎春衫薄。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（风莲）</font></span></font></font></p>
<ul>
&nbsp;&nbsp;&nbsp;&nbsp;我爱荷花花最软。锦拶云挨，朵朵娇如颤。一阵微风来自远。红低欲蘸凉波浅。
</font><p></p>
&nbsp;&nbsp;&nbsp;&nbsp;莫是羊家张静婉。抱月飘烟，舞得腰肢倦。偷把翠罗香被展。无眠却又频翻转。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（梳楼）</font></span></font></font></p>
<ul>
&nbsp;&nbsp;&nbsp;&nbsp;丝丝杨柳丝丝雨。春在溟鞔ΑＢザ忒小不藏愁。几度和云飞去、觅归舟。
</font><p></p>
&nbsp;&nbsp;&nbsp;&nbsp;天怜客子乡关远。借与花消遣。海棠红近绿阑干。才卷朱帘却又、晚风寒。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（听雨）</font></span></font></font></p>
<ul>
&nbsp;&nbsp;&nbsp;&nbsp;少年听雨歌楼上。红烛昏罗帐。壮年听雨客舟中。江阔云低、断雁叫西风。
</font><p></p>
&nbsp;&nbsp;&nbsp;&nbsp;而今听雨僧庐下。鬓已星星也。悲欢离合总无情。一任阶前、点滴到天明。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;泊雁小汀洲。冷淡湔裙水漫秋。裙上唾花无觅处，重游。隔柳惟存月半钩。
</font><p></p>
&nbsp;&nbsp;&nbsp;&nbsp;准拟架层楼。望得伊家见始休。还怕粉云天末起，悠悠。化作相思一片愁。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（塘门元宵）</font></span></font></font></p>
<ul>
&nbsp;&nbsp;&nbsp;&nbsp;翠乙褂纬怠２坏缴奖哂胨涯。随分纸灯三四盏，邻家。便做元宵好景夸。
</font><p></p>
&nbsp;&nbsp;&nbsp;&nbsp;谁解倚梅花。思想灯球坠绛纱。旧说梦华犹未了，堪嗟。才百余年又梦华。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font><span><font size="2" color="#FF00FF">（木犀）</font></span></font></font></p>
<ul>
&nbsp;&nbsp;&nbsp;&nbsp;绿华翦碎娇云瘦。剩妆点、菊前蓉后。娟娟月也染成香，又何况、纤罗襟袖。
</font><p></p>
&nbsp;&nbsp;&nbsp;&nbsp;秋窗一夜西风骤。翠奁锁、琼珠花镂。人间富贵总腥膻，且和露、攀花三嗅。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font><span><font size="2" color="#FF00FF">（春景）</font></span></font></font></p>
<ul>
&nbsp;&nbsp;&nbsp;&nbsp;玉窗掣锁香云涨。唤绿袖、低敲方响。流苏拂处字微讹，但斜倚、红梅一饷。
</font><p></p>
&nbsp;&nbsp;&nbsp;&nbsp;髟略诹币律稀Ｗ龀毓荨⒋阂跄Ｑ。春阴模样不如晴，这催雪、曲儿休唱。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（桃花湾马迹）</font></span></font></font></p>
<ul>
&nbsp;&nbsp;&nbsp;&nbsp;秦人占得桃源地。说道花深堪避世。桃花湾内岂无花，吕政马来拦不住。
</font><p></p>
&nbsp;&nbsp;&nbsp;&nbsp;明朝与子穿花去。去看霜蹄剜石处。茫茫秦事是耶非，万一问花花解语。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font></font></font></p>
<ul>
&nbsp;&nbsp;&nbsp;&nbsp;`金小袖花下行。过桥亭、倚树听莺。被柳线、低萦鬓，绀云垂、钗凤半横。
</font><p></p>
&nbsp;&nbsp;&nbsp;&nbsp;红薇影转晴窗昼，漾兰心、未到绣l。奈一点、春来恨，在青蛾、弯处又生。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;人爱晓妆鲜。我爱妆残。翠钗扶住欲欹鬟。印了夜香无事也，月上凉天。
</font><p></p>
&nbsp;&nbsp;&nbsp;&nbsp;新谱学筝难。愁涌蛾弯。一床衾浪未红翻。听得人催佯不睬，去洗珠钿。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（重九）</font></span></font></font></p>
<ul>
&nbsp;&nbsp;&nbsp;&nbsp;明露浴疏桐。秋满帘栊。掩琴无语意忡忡。掐破东窗窥皓月，早上芙蓉。
</font><p></p>
&nbsp;&nbsp;&nbsp;&nbsp;前事渺茫中。烟水孤鸿。一尊重九又成空。不解吹愁吹帽落，恨杀西风。
</font><p></p>
</ul><p></p>
<p align="center"><font face="黑体" size="3" color="#000080">燕归梁</font><span><font size="2" color="#FF00FF">（凤莲）</font></span></font></font></p>
<ul>
&nbsp;&nbsp;&nbsp;&nbsp;我梦唐宫春昼迟。正舞到、曳裾时。翠云队仗绛霞衣。慢腾腾、手双垂。
</font><p></p>
&nbsp;&nbsp;&nbsp;&nbsp;忽然急鼓催将起，似彩凤、乱惊飞。梦回不见万琼妃。见荷花、被风吹。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;去年云掩冰轮皎。喜今岁、微阴俱扫。乾坤一片玉琉璃，怎算得、清光多少。
</font><p></p>
&nbsp;&nbsp;&nbsp;&nbsp;无歌无酒痴顽老。对愁影、翻嫌分晓。天公元不负中秋，我自把、中秋误了。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（黄葵）</font></span></font></font></p>
<ul>
&nbsp;&nbsp;&nbsp;&nbsp;冷淡是秋花。更比秋花冷淡些。到处芙蓉供醉赏，从他。自有幽人处士夸。
</font><p></p>
&nbsp;&nbsp;&nbsp;&nbsp;寂寞两三葩。昼日无风也带斜。一片西窗残照里，谁家。卷却湘裙薄薄纱。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（舟宿兰湾）</font></span></font></font></p>
<ul>
&nbsp;&nbsp;&nbsp;&nbsp;红了樱桃。绿了芭蕉。送春归、客尚蓬飘。昨宵谷水，今夜兰皋。奈云溶溶，风淡淡，雨潇潇。
</font><p></p>
&nbsp;&nbsp;&nbsp;&nbsp;银字笙调。心字香烧。料芳、乍整还凋。待将春恨，都付春潮。过窈娘堤，秋娘渡，泰娘桥。
</font><p></p>
</ul><p></p>
<p align="center"><font face="黑体" size="3" color="#000080">纷蝶儿</font><span><font size="2" color="#FF00FF">（残春）</font></span></font></font></p>
<ul>
&nbsp;&nbsp;&nbsp;&nbsp;啼_声中，春光化成春梦。问东君、仗谁诗送。燕怜晴，莺爱暖，一窗芳哄。奈匆匆、催他柳绵狂纵。
</font><p></p>
&nbsp;&nbsp;&nbsp;&nbsp;轻罗扇小，桐花又飞么凤。记寒吟、沁梅霜冻。古今□，人易老，莫闲双。尚堪游、荼コ粉云香洞。
</font><p></p>
</ul><p></p>
<p align="center"><font face="黑体" size="3" color="#000080">翠羽吟</font></font></font></p>
<ul>
&nbsp;&nbsp;&nbsp;&nbsp;泛言仙，似乎寡味，越调之曲与梅花宜，罗浮梅花，真仙事也。演而成章，名翠羽吟。\\
</font><p></p>
&nbsp;&nbsp;&nbsp;&nbsp;绀露浓。映素空。楼观峭玲珑。粉冻霁英，冷光摇荡古青松。半规黄昏淡月，梅气山影溟鳌Ｓ欣鋈恕⒉揭佬拗瘢萧然态若游龙。
</font><p></p>
&nbsp;&nbsp;&nbsp;&nbsp;绡袂微皱水溶溶。仙茎清瀣，净洗斜红。劝我浮香桂酒，环佩暗解，声飞芳霭中。弄春弱柳垂丝，慢按翠舞娇童。醉不知何处，惊翦翦、凄紧霜风。梦醒寻痕访踪。但留残星挂穹。梅花未老，翠羽双吟，一片晓峰。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（乡士以狂得罪，赋此饯行）</font></span></font></font></p>
<ul>
&nbsp;&nbsp;&nbsp;&nbsp;甚矣君狂矣。想胸中、些儿磊块，酒浇不去。据我看来何所似，一似韩家五鬼。又一似、杨家风子。怪鸟啾啾鸣未了，被天公、捉在樊笼里。这一错，铁难铸。
</font><p></p>
&nbsp;&nbsp;&nbsp;&nbsp;濯溪雨涨荆溪水。送君归、斩蛟桥外，水光清处。世上恨无楼百尺，装著许多俊气。做弄得、栖栖如此。临别赠言朋友事，有殷勤、六字君听取。节饮食，慎言语。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（弹琵琶者）</font></span></font></font></p>
<ul>
&nbsp;&nbsp;&nbsp;&nbsp;妾有琵琶谱。抱金槽、慢捻轻抛，柳梢莺妒。羽调六么弹遍了，花底灵犀暗度。奈敲断、玉钗纤股。低画屏深朱户掩，卷西风、满地吹尘土。芳事往，蝶空诉。
</font><p></p>
&nbsp;&nbsp;&nbsp;&nbsp;天天把妾芳心误。小楼东、隐约谁家，凤箫鼍鼓。泪点染衫双袖翠，修竹凄其又暮。背灯影、萧条情互。捐佩洲前裙步步，渺无边、一片相思苦。春去也，乱红舞。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（题后院画像）</font></span></font></font></p>
<ul>
&nbsp;&nbsp;&nbsp;&nbsp;绿堕云垂领。背琵琶、盈盈袖手，粉闲红靓。依约春游归来倦，又似春眠未醒。滟寒、低迷蓉影。莺带松声飞过也，柳窗深、尚记停针听。魂浩荡，孤芳景。
</font><p></p>
&nbsp;&nbsp;&nbsp;&nbsp;金钗断股瓶沈井。问苏城、香销卷子，倩谁题咏。灯晕青红残醉在，小院屏昏帐暝。误_怪、眉心慵整。人道真真招得下，任千呼万唤无言应。空对此，泪花冷。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（寿东轩）</font></span></font></font></p>
<ul>
&nbsp;&nbsp;&nbsp;&nbsp;吟鞭、雁峰高处。曾游长寿仙府。年年长见瑶簪会，霞杪盖芝轻度。开绣户。笑万朵香红，剩染秋光素。清箫丽鼓。任滟玉杯深，鸾酣凤醉，犹未洞天暮。
</font><p></p>
&nbsp;&nbsp;&nbsp;&nbsp;尘缘误。迷却桃源旧步。飞琼芳梦同赋。朝来闻道仙童宴，翘首翠房玄圃。云又雾。身恍到微茫，认得胎禽舞。遥汀近浦。便一苇渔航，撑烟载雨，归去半寒鹭。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿岳君举）</font></span></font></font></p>
<ul>
&nbsp;&nbsp;&nbsp;&nbsp;昔裴晋公，生甲辰岁，秉唐相钧。向东都治第，才娱老眼，北门建节，又绊闲身。燠馆花浓，凉台月淡，不记弓刀千骑尘。谁堪羡，羡南塘居士，做散仙人。
</font><p></p>
&nbsp;&nbsp;&nbsp;&nbsp;南塘水向晴云。三百树凤洲杨柳春。有绿衣奏曲，金斜小雁，彩衣劝酒，玉跪双麟。前后同年，逸劳异趣，中立翻成雌甲辰。斯言也，是梅花说与，竹里山民。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（金村阻风）</font></span></font></font></p>
<ul>
&nbsp;&nbsp;&nbsp;&nbsp;风涛如此，被闲鸥诮我，君行良苦。槲叶深湾，芦窠窄港，小憩倦篙慵橹。壮年夜吹笛去，惊得鱼龙嗥舞。怅今老，但篷窗紧掩，荒凉愁愫。
</font><p></p>
&nbsp;&nbsp;&nbsp;&nbsp;别浦。云断处。低雁一绳，拦断家山路。佩玉无诗，飞霞乏序，满席快飙谁付。醉中几番重九，今度芳尊孤负。便晴否。怕明朝蝶冷，黄花秋圃。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;晴天寥廓。被孤云画出，离愁消索。玉局弹棋，金钗翦烛，芳思可胜摇落。镜妆为慵迟晚，笙曲缘愁差错。倒纤指，□从头细数，年时同乐。
</font><p></p>
&nbsp;&nbsp;&nbsp;&nbsp;寂寞。花院悄，昨夜醉眠，梦也难凭托。车角生时，马蹄方后，才始断伊漂泊。闷无半分消遣，春又一番担阁。倚阑久，奈东风忒冷，红绡单薄。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（元夜阅梦华录）</font></span></font></font></p>
<ul>
&nbsp;&nbsp;&nbsp;&nbsp;银蟾飞到觚梭外。娟娟下窥龙尾。电紫鞘轻，云红D12C曲，雕玉舆穿灯底。峰缯岫绮。沸一簇人声，道随竿媚。侍女迎銮，燕娇莺姹炫珠翠。
</font><p></p>
&nbsp;&nbsp;&nbsp;&nbsp;华胥仙梦未了，被天公苟矗吹换尘世。淡柳湖山，浓花巷陌，惟说钱塘而已。回头汴水。望当日宸游，万□□□。但有寒芜，夜深青B26B起。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（梦有奏方响而舞者）</font></span></font></font></p>
<ul>
&nbsp;&nbsp;&nbsp;&nbsp;夜深清梦，到丛花深处，满襟冰雪。人在琼云方响乐，杳杳冲牙清绝。翠E83A翔龙，金枞跃凤，不是蕤宾铁。凄锵仙调，风敲珠树新折。
</font><p></p>
&nbsp;&nbsp;&nbsp;&nbsp;中有五色光开，参差帔影，对舞山香彻。雾阁云窗归去也，笑拥灵君旌节。六曲阑干，一声鹦鹉，霍地空花灭。梦回孤馆，秋笳霜外呜咽。
</font><p></p>
</ul><p></p>
<p align="center"><font face="黑体" size="3" color="#000080">应天长</font><span><font size="2" color="#FF00FF">（次清真韵）</font></span></font></font></p>
<ul>
&nbsp;&nbsp;&nbsp;&nbsp;柳湖载酒，梅墅赊棋，东风袖里寒色。转眼翠笼池阁，含樱荐莺食。匆匆过、春是客。弄细雨、昼阴生寂。似琼花、谪下红裳，再返仙籍。
</font><p></p>
&nbsp;&nbsp;&nbsp;&nbsp;无限倚阑愁，梦断云箫，鹃叫度青壁。漫有戏龙盘□，盈盈住花宅。骄骢马、嘶巷陌。户半掩、堕鞭无迹。但追想，白苎裁缝，灯下初识。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（E372・括杜诗）</font></span></font></font></p>
<ul>
&nbsp;&nbsp;&nbsp;&nbsp;绝代幽人独。掩芳姿、深居何处，乱云深谷。自说关中良家子，零落聊依草木。世丧败、谁收骨肉。轻薄儿郎为夫婿，爱新人、窕窈颜如玉。千万事，风前烛。
</font><p></p>
&nbsp;&nbsp;&nbsp;&nbsp;鸳鸯一旦成孤宿。最堪怜、新人欢笑，旧人哀哭。侍婢卖珠回来后，相与牵萝补屋。漫采得、柏枝盈掬。日暮山中天寒也，翠绡衣、薄甚肌生粟。空敛袖，倚修竹。
</font><p></p>
</ul><p></p>
<p align="center"><font face="黑体" size="3" color="#000080">玉漏迟</font><span><font size="2" color="#FF00FF">（寿东轩）</font></span></font></font></p>
<ul>
&nbsp;&nbsp;&nbsp;&nbsp;客窗空翠杪。前生饮惯，长生琼o。回首红尘，换了□花也荨８羲神仙洞府，但只有、飞霞能到。谁信道。西风送我，还陪清啸。
</font><p></p>
&nbsp;&nbsp;&nbsp;&nbsp;缥渺。柳侧双楼，正绣幕围春，露深烟悄。鱼尾停时，雪上EF2F云犹少。醉傍芙蓉自语，愿来此、年年簪帽。青屿小。鹤立淡烟秋晓。
</font><p></p>
</ul><p></p>
<p align="center"><font face="黑体" size="3" color="#000080">玉漏迟</font></font></font></p>
<ul>
&nbsp;&nbsp;&nbsp;&nbsp;上，而图西湖景于楼壁。\\
</font><p></p>
&nbsp;&nbsp;&nbsp;&nbsp;翠鸳双穗冷。莺声唤转，春风芳景。花涌□香，此度徐妆偏称。水月仙人院宇，到处有、西湖如镜。烟岫暝。纤葱误指，莲峰篁岭。
</font><p></p>
&nbsp;&nbsp;&nbsp;&nbsp;料想小阁初逢，正浪拍红猊，袖飞金饼。楼倚斜晖，暗把佳期重省。万种惺忪笑语，□一点、温柔情性。钗倦整。盈盈背灯娇影。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（江阴道中有怀）</font></span></font></font></p>
<ul>
&nbsp;&nbsp;&nbsp;&nbsp;宛转怜香，徘徊顾影，临芳更倚苔身。多谢残英，飞来远远随人。回头却望晴檐下，等几番、小摘微薰。到而今、独袅鞭梢，笑不成春。
</font><p></p>
&nbsp;&nbsp;&nbsp;&nbsp;愁吟未了烟林晓，有垂杨夹路，也为轻颦。今夜山窗，还□□绕梨云。行囊不是吴笺少，问倩谁、去写花真。待归时，叶底红肥，细雨如尘。
</font><p></p>
</ul><p></p>
<p align="center"><font face="黑体" size="3" color="#000080">探春令</font></font></font></p>
<ul>
&nbsp;&nbsp;&nbsp;&nbsp;玉窗蝇字记春寒，满茸丝红处。画翠鸳、双展金蜩翅。未抵我、愁红腻。
</font><p></p>
&nbsp;&nbsp;&nbsp;&nbsp;芳心一点天涯去。絮髡谧　＞啥曰ā⒌阮纤琼指。为粉靥、空弹泪。
</font><p></p>
</ul><p></p>
<p align="center"><font face="黑体" size="3" color="#000080">秋夜雨</font><span><font size="2" color="#FF00FF">（秋夜）</font></span></font></font></p>
<ul>
&nbsp;&nbsp;&nbsp;&nbsp;黄云水驿秋笳噎。吹人双鬓如雪。愁多无奈处，谩碎把、寒花轻蕖
</font><p></p>
&nbsp;&nbsp;&nbsp;&nbsp;红云转入香心里，夜渐深、人语初歇。此际愁更别。雁落影、西窗斜月。
</font><p></p>
</ul><p></p>
<p align="center"><font face="黑体" size="3" color="#000080">秋夜雨</font><span><font size="2" color="#FF00FF">（蒋正夫令作春夏冬各一阕，次前韵）</font></span></font></font></p>
<ul>
&nbsp;&nbsp;&nbsp;&nbsp;金衣露湿莺喉噎。春情不解分雪。宝筝弦断尽，但万缕、闲愁难蕖
</font><p></p>
&nbsp;&nbsp;&nbsp;&nbsp;长红小白谁亭馆，过禁烟、弹指芳歇。今夜休要别。且醉宿、缃桃花月。
</font><p></p>
</ul><p></p>
<p align="center"><font face="黑体" size="3" color="#000080">秋夜雨</font></font></font></p>
<ul>
&nbsp;&nbsp;&nbsp;&nbsp;髹车转急风如噎。冰丝松藕新雪。有人凉满袖，怕汗湿、红绡犹蕖
</font><p></p>
&nbsp;&nbsp;&nbsp;&nbsp;三更梦断敲荷雨，细听来、疏点还歇。茉莉标致别。占断了、纱厨香月。
</font><p></p>
</ul><p></p>
<p align="center"><font face="黑体" size="3" color="#000080">秋夜雨</font></font></font></p>
<ul>
&nbsp;&nbsp;&nbsp;&nbsp;红麟不暖瓶笙噎。炉灰一片晴雪。醉无香嗅醒，但手把、新橙闲蕖
</font><p></p>
&nbsp;&nbsp;&nbsp;&nbsp;更深冻损梅花也，听画堂、箫鼓方歇。想是天气别。豫借与、春风三月。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;梨边风紧雪难晴。千点照溪明。吹絮窗低，唾茸窗小，人隔翠阴行。
</font><p></p>
&nbsp;&nbsp;&nbsp;&nbsp;而今白鸟横飞处，烟树渺乡城。两袖春寒，一襟春恨，斜日淡无情。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;枫林红透晚烟青。客思满鸥汀。二十年来，无家种竹，犹借竹为名。
</font><p></p>
&nbsp;&nbsp;&nbsp;&nbsp;春风未了秋风到，老去万缘轻。只把平生，闲吟闲咏，谱作棹歌声。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（游女）</font></span></font></font></p>
<ul>
&nbsp;&nbsp;&nbsp;&nbsp;学唱新腔。秋千架上，钗股敲双。柳雨花风，翠松裙褶，红腻鞋帮。
</font><p></p>
&nbsp;&nbsp;&nbsp;&nbsp;归来门掩银G。淡月里、疏钟渐撞。娇欲人扶，醉嫌人问，斜倚楼窗。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;人影窗纱。是谁来折花。折则从他折去，知折去、向谁家。
</font><p></p>
&nbsp;&nbsp;&nbsp;&nbsp;檐牙。枝最佳。折时高折些。说与折花人道，须插向、鬓边斜。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
