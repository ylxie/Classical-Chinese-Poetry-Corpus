<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;南徐好</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（一・瓮城）</font></span></font></font></p>
<ul>
&nbsp;&nbsp;&nbsp;&nbsp;南徐好，鼓角乱云中。金地浮山星两点，铁城横锁瓮三重。开国旧夸雄。春过后，佳气荡晴空。渌水画桥沽酒市，清江晚渡落花风。千古夕阳红。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（二・花山李卫公园亭）</font></span></font></font></p>
<ul>
&nbsp;&nbsp;&nbsp;&nbsp;南徐好，城里小花山。淡薄融香松滴露，萧疏笼翠竹生烟。风月共闲闲。金晕暗，灯火小红莲。太尉昔年行乐地，都人今日散花天。桃李但无言。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（三・渌水桥）</font></span></font></font></p>
<ul>
&nbsp;&nbsp;&nbsp;&nbsp;南徐好，桥下渌波平。画柱千年尝有鹤，垂杨三月未闻莺。行乐过清明。南北岸，花市管弦声。邀客上楼双}酒，舣舟清夜两街灯。直上月亭亭。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（四・沈内翰宅百花堆）</font></span></font></font></p>
<ul>
&nbsp;&nbsp;&nbsp;&nbsp;南徐好，溪上百花堆。宴罢歌声随水去，梦回春色入门来。芳草遍池台。文彩动，奎璧烂昭回。玉殿仪刑推旧德，金銮词赋少高才。丹诏起风雷。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（五・刁学士宅藏春坞）</font></span></font></font></p>
<ul>
&nbsp;&nbsp;&nbsp;&nbsp;南徐好，春坞锁池亭。山送云来长入梦，水浮花去不知名。烟草上东城。歌榭外，杨柳晚青青。收拾年华藏不住，暗传消息漏新声。无计奈流莺。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（六・多景楼）</font></span></font></font></p>
<ul>
&nbsp;&nbsp;&nbsp;&nbsp;南徐好，多景在楼前。京口万家寒食日，淮南千里夕阳天。天际几重山。莺啼处，人倚画阑干。西寨烟深晴后色，东风春减夜来寒。花满过江船。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（七・金山寺化城阁）</font></span></font></font></p>
<ul>
&nbsp;&nbsp;&nbsp;&nbsp;南徐好，浮玉旧花宫。琢破琉璃闲世界，化城楼阁在虚空。香雾锁重重。天共水，高下混相通。云外月轮波底见，倚阑人在一光中。此景与谁同。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（八・陈丞相宅西楼）</font></span></font></font></p>
<ul>
&nbsp;&nbsp;&nbsp;&nbsp;南徐好，樽酒上西楼。调鼎勋庸还世事，镇江旌节从仙游。楼下水空流。桃李在，花月更悠悠。侍燕歌终无旧梦，画眉灯暗至今愁。香冷舞衣秋。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（九・苏学士宅绿杨村）</font></span></font></font></p>
<ul>
&nbsp;&nbsp;&nbsp;&nbsp;南徐好，桥下绿杨村。两榭风流称郡守，二苏家世作州民。文彩动星辰。书万卷，今日富儿孙。三径客来消永昼，百壶酒尽过芳春。江月伴开尊。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（十・京口）</font></span></font></font></p>
<ul>
&nbsp;&nbsp;&nbsp;&nbsp;南徐好，直下控淮津。山放凝云低凤翅，潮生轻浪卷龙鳞。清洗古今愁。
</font><p></p>
&nbsp;&nbsp;&nbsp;&nbsp;天尽处，风水接西滨。锦里不传溪上信，杨花犹见渡头春。愁杀渡江人。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;水枫叶下，乍湖光清浅。凉生商素。西帝宸游罗翠盖，拥出三千宫女。绛彩娇春，铅华掩昼，占断鸳鸯浦。歌声摇曳，浣纱人在何处。别岸孤袅一枝，广寒宫殿，冷落栖愁苦。雪艳冰肌羞淡泊，偷把胭脂匀注。媚脸笼霞，芳心泣露，不肯为云雨。金波影里，为谁长恁凝伫。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;年芳已远，凉夏疏疏雨。菊占此时开，背佳期、清秋何处。滴成金豆，弹破栗文圆，临水槛，倚风亭，全胜东篱暮。茱萸未结，谁是多情侣。菖叶与葵花，也相饶、也□羞妒。主人著意，何必念登高，浮酒面，解烦襟，消尽当筵暑。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;青条绿叶。结起蓬瀛连万叠。风引飘飘。下有红波引六鳌。
</font><p></p>
&nbsp;&nbsp;&nbsp;&nbsp;五城烟敛。剪碎彩云红点点。帖在山腰。旁有斑斑雪未消。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;楚客才华为发扬。深林著意不相忘。梦成燕国正芬芳。莫把品名闲议拟，且看青凤羽毛长。十分领取面前香。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font></font></font></p>
<ul>
&nbsp;&nbsp;&nbsp;&nbsp;轻红蔓引丝多少。剪青兰叶巧。人向月中归，留下星钿，弹破真珠小。
</font><p></p>
&nbsp;&nbsp;&nbsp;&nbsp;等闲不管春知道。多著绣帘围绕。只恐被东风，偷得馀香，分付闲花草。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;味过华林芳蒂，色兼阳井沈朱。轻匀绛蜡里团酥。不比人间甘露。神鼎十分火棘，龙盘三寸红珠。清含冰蜜洗云腴。只恐身轻飞去。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;飞香漠漠帘帷暖。一线水沈烟未断。红楼西畔小阑干，尽日倚阑人已远。黄梅雨入芭蕉晚。凤尾翠摇双叶短。旧年颜色旧年心，留到如今春不管。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;一番雨过年芳浅。袅袅心情懒。章台人过马嘶声。小眉不展恨盈盈。怨清明。烟柔露软湖东岸。恼乱春风惯。一声莺是故园莺。及至如今□闻处、又多情。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;黄金线软，玉露生轻润。青头破初芽，拂烟痕、一枝犹嫩。东风著意，不放舞间□，春渐暖，柔无力，依依怨和□。旗亭带晚，又是清明近。惹尽别离愁，约啼莺、深深与问。灞陵伤感，那更入阳关，扳折处，我无心，行人自多恨。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;楚江南岸小青楼。楼前人舣舟。别来后庭花晚，花上梦悠悠。
</font><p></p>
&nbsp;&nbsp;&nbsp;&nbsp;山不断，水空流，谩凝眸。建康宫殿，燕子来时，多少闲愁。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（建康）</font></span></font></font></p>
<ul>
&nbsp;&nbsp;&nbsp;&nbsp;钟山影里看楼台。江烟晚翠开。六朝旧时明月，清夜满秦淮。寂寞处，两潮回。黯愁怀。汀花雨细，水树风闲，又是秋来。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（宝月山作）</font></span></font></font></p>
<ul>
&nbsp;&nbsp;&nbsp;&nbsp;清波门外拥轻衣。杨花相送飞。西湖又还春晚，水树乱莺啼。闲院宇，小帘帏。晚初归。钟声已过，篆香才点，月到门时。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（春词）</font></span></font></font></p>
<ul>
&nbsp;&nbsp;&nbsp;&nbsp;长桥春水拍堤沙。疏雨带残霞。几声脆管何处桥下有人家。宫树绿，晚烟斜。噪闲鸦。山光无尽，水风长在，满面杨花。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（寒食）</font></span></font></font></p>
<ul>
&nbsp;&nbsp;&nbsp;&nbsp;■金门外小瀛洲。寒食更风流。红船满湖歌吹，花外有高楼。晴日暖，淡烟浮。恣嬉游。三千粉黛，十二阑干，一片云头。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;开到杏花寒食近。人在花前，宿酒和春困。酒有尽时情不尽。日长只恁厌厌闷
</font><p></p>
&nbsp;&nbsp;&nbsp;&nbsp;经岁别离闲与问。花上啼莺，解道深深恨。可惜断云无定准。不能为寄蓝桥信。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（吴中）</font></span></font></font></p>
<ul>
&nbsp;&nbsp;&nbsp;&nbsp;岸草平沙。吴王故苑，柳袅烟斜。雨后寒轻，风前香软，春在梨花。行人一棹天涯。酒醒处、残阳乱鸦。门外秋千，墙头红粉，深院谁家。
</font><p></p>
</ul><p></p>
<p align="center"><font face="黑体" size="3" color="#000080">夏云峰</font><span><font size="2" color="#FF00FF">（伤春）</font></span></font></font></p>
<ul>
&nbsp;&nbsp;&nbsp;&nbsp;天阔云高，溪横水远，晚日寒生轻晕。闲阶静、杨花渐少，朱门掩、莺声犹嫩。悔匆匆、过却清明，旋占得馀芳，已成幽恨。都几日阴沈，连宵慵困。起来韶华都尽。怨入双眉闲斗损。乍品得情怀，看承全近。深深态、无非自许。厌厌意、终羞人问。争知道、梦里蓬莱，待忘了馀香，时传音信。纵留得莺花，东风不住，也则眼前愁闷。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;成都好，蚕市趁遨游。夜放笙歌喧紫陌，春邀灯火上红楼。车马溢瀛洲。人散后，茧馆喜绸缪。柳叶已饶烟黛细，桑条何似玉纤柔。立马看风流。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;成都好，药市晏游闲。步出五门鸣剑佩，别登三岛看神仙。缥缈结灵烟。云影里，歌吹暖霜天。何用菊花浮玉醴，愿求朱草化金丹。一粒定长年。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（六和塔）</font></span></font></font></p>
<ul>
&nbsp;&nbsp;&nbsp;&nbsp;金L蟠龙尾，莲开舞凤头。凉生宫殿不因秋。门外莫寻尘世，卷地江流。霁色澄千里，潮声带两洲。月华清泛浪花浮。今夜蓬莱归梦，十二琼楼。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（李公麟山阴图）</font></span></font></font></p>
<ul>
&nbsp;&nbsp;&nbsp;&nbsp;山阴道士。鹤目龟趺多秀气。右领将军。萧散精神一片云。东山太传。落落龙骧兼虎步。潦倒支公。穷骨零丁少道风。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（夏日避暑）</font></span></font></font></p>
<ul>
&nbsp;&nbsp;&nbsp;&nbsp;故园避暑，爱繁阴翳日，流霞供酌。竹影筛金泉漱玉，红映薇花帘箔。素质生风，香肌无汗，绣扇长闲却。双鸾栖处，绿筠时下风箨。
</font><p></p>
&nbsp;&nbsp;&nbsp;&nbsp;吹断舞影歌声，阳台人去，有当年池阁。佩结兰英凝念久，言语精神依约。燕别雕梁，鸿归紫塞，音信凭谁托。争知好景，为君长是萧索。
</font><p></p>
</ul><p></p>
<p align="center"><font face="黑体" size="3" color="#000080">惜双双</font><span><font size="2" color="#FF00FF">（墨梅）</font></span></font></font></p>
<ul>
&nbsp;&nbsp;&nbsp;&nbsp;庾岭香前亲写得。子细看，粉匀无迹。月殿休寻觅。姑射人来，知是曾相识。不要青春闲用力。也会寄、江南信息。著意应难摘。留与梨花，比并真颜色。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;广寒晓驾，姑射寻仙侣。偷被霜华送将去。过越岭、栖息南枝，匀妆面、凝酥轻聚。爱横管、孤度陇头声，尽拚得幽香，为君分付。水亭山驿，衰草斜阳，无限行人断肠处。尽为我、留得多情，何须待、春风相顾。任倒断、深思向梨花，也无奈寒食，几番春雨。
</font><p></p>
</ul><p></p>
<p align="center"><font face="黑体" size="3" color="#000080">楚宫春慢</font></font></font></p>
<ul>
&nbsp;&nbsp;&nbsp;&nbsp;轻盈绛雪。乍团聚同心，千点珠结。画馆绣幄低飞，融融香彻。笑里精神放纵，断未许、年华偷歇。信任芳春都不管，淅淅南熏，别是一家风月。
</font><p></p>
&nbsp;&nbsp;&nbsp;&nbsp;扁舟去后，回望处、娃宫凄凉凝咽。身似断云零落，深心难说。不与雕栏寸地，忍观著、漂流离缺。尽日厌厌总无语，不及高唐梦里，相逢时节。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
