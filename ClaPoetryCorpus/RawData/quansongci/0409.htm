<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;孙道绚</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">滴滴金</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;月光飞入林前屋。风策策，度庭竹。夜半江城击柝声，动寒梢栖宿。
</font><p></p>
&nbsp;&nbsp;&nbsp;&nbsp;等闲老去年华促。只有江梅伴幽独。梦绕夷门旧家山，恨惊回难绩。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（力修宝学贤表宴胡明仲侍郎，遣歌姬来乞词，作醉蓬莱令歌之）</font></span></font></font></p>
<ul>
&nbsp;&nbsp;&nbsp;&nbsp;看鸥翻波溅，苹末风轻，水轩消暑。云叠奇峰，破桐阴亭午。列岫连环，溜泉鸣玉，对幅巾芒履。况有清时，风流故人，剧谈挥尘。
</font><p></p>
&nbsp;&nbsp;&nbsp;&nbsp;才冠一时，论高两汉，书扇豪踪，吐凤辞语。书锦归来，庆长年老母。且尽绿尊，莫怀归兴，听扇歌高举。会见登庸，泥封诏下，促朝天去。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;栏干六曲天围碧。松风亭下梅初白。腊尽见春回。寒梢花又开。
</font><p></p>
&nbsp;&nbsp;&nbsp;&nbsp;曲琼闲不卷。沈燎看星转。凝伫小徘徊。云间征雁来。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（葛氏侄女子告归，作少年游送之）</font></span></font></font></p>
<ul>
&nbsp;&nbsp;&nbsp;&nbsp;雨晴云敛，烟花澹荡，遥山凝碧。驱车问征路，赏春风南陌。
</font><p></p>
&nbsp;&nbsp;&nbsp;&nbsp;正雨后、梨花幽艳白。悔匆匆、过了寒食。归家渐春暮，探酴消息。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（季温老友归樵阳，人来闲书，因以为寄）</font></span></font></font></p>
<ul>
&nbsp;&nbsp;&nbsp;&nbsp;秋寂寞。秋风夜雨伤离索。伤离索。老怀无奈，泪珠零落。
</font><p></p>
&nbsp;&nbsp;&nbsp;&nbsp;故人一去无期约。尺书忽寄西飞鹤。西飞鹤。故人何在，水村山郭。
</font><p></p>
</ul><p></p>
<p align="center"><font face="黑体" size="3" color="#000080">醉思仙</font><span><font size="2" color="#FF00FF">（寓居妙湛悼亡作此）</font></span></font></font></p>
<ul>
&nbsp;&nbsp;&nbsp;&nbsp;晚霞红。看山迷暮霭，烟暗孤松。动翩翩风袂，轻若惊鸿。心似鉴，鬓如云，弄清影，月明中。谩悲凉，岁冉冉，华潜改衰容。
</font><p></p>
&nbsp;&nbsp;&nbsp;&nbsp;前事销凝久，十年光景匆匆。念云轩一梦，回首春空。彩凤远，玉箫寒，夜悄悄，恨无穷。叹黄尘久埋玉，断肠挥泪东风。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（宫词）</font></span></font></font></p>
<ul>
&nbsp;&nbsp;&nbsp;&nbsp;翠柏红蕉影乱。月上朱栏一半。风自碧空来，吹落歌珠一串。
</font><p></p>
&nbsp;&nbsp;&nbsp;&nbsp;不见。不见。人被绣帘遮断。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;悠悠rr。做尽轻模样。半夜萧萧窗外响。多在梅边竹上。
</font><p></p>
&nbsp;&nbsp;&nbsp;&nbsp;朱楼向晓帘开。六花片片飞来。无奈熏炉烟雾，腾腾扶上金钗。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
