<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;彭泰翁</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（秋日牡丹）</font></span></font></font></p>
<ul>
&nbsp;&nbsp;&nbsp;&nbsp;九华惊觉，又偷承雨露，羞匀春色。岸蓼汀苹成色界，未必天香人识。粉鹬凝，霜销雾薄，娇颤浑无力。黄昏月掩，山城那更闻笛。
</font><p></p>
&nbsp;&nbsp;&nbsp;&nbsp;应是未了尘缘，重来迟暮，草草西风客。莺燕无情庭院悄，愁满阑干苔积。宫锦尊前，霓裳月下，梦亦无消息。嫣然一笑，江南如此风日。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font><span><font size="2" color="#FF00FF">（雨中海棠）</font></span></font></font></p>
<ul>
&nbsp;&nbsp;&nbsp;&nbsp;玉环扶浅醉，翠袖笼寒，香汗初融。昨夜残妆在，最难胜珠络，都沁铅红。朝云低护深约，蜂蝶不知踪。奈燕子情多，斜飞轻触，泪洒羞容。重逢。记前度，解翦烛调笙，踏月鸣骢。风入人间远，待尘缘洗尽，飞佩凌空。丁宁为我留住，携酒寿东风。便花谱重修，高堂再赋疑梦中。
</font><p></p>
</ul><p></p>
<p align="center"><font face="黑体" size="3" color="#000080">拜星月慢</font><span><font size="2" color="#FF00FF">（祠壁宫姬控弦可念）</font></span></font></font></p>
<ul>
&nbsp;&nbsp;&nbsp;&nbsp;雾I觚棱，尘侵团扇，恨满哀弹倦理。控雨笼云，共闲情孤倚。敛娥黛、怕似流莺历历，惹得玉锁琼碎。可惜阑干，但苔花沈穗。
</font><p></p>
&nbsp;&nbsp;&nbsp;&nbsp;算天音、不入人间耳。何人谩、`损青衫泪。不是旧谱都忘，厌新腔娇脆。多生不得丹青意，重来又、花锁长门闭。到夜永、笙鹤归时，月明天似水。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
