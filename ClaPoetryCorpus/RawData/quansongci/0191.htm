<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;蒲寿</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（登楼偶作）</font></span></font></font></p>
<ul>
&nbsp;&nbsp;&nbsp;&nbsp;楼倚虚空，觉人世、不知何处。人缥缈、半檐星斗，一窗风露。潮退沙平凫雁静，夜深月黑鱼龙怒。把清樽、独自笑余生，成何事。
</font><p></p>
&nbsp;&nbsp;&nbsp;&nbsp;尘埃外，谈高趣。烟波上，题诗句。这美景良宵，且休虚度。梦觉宦情甜似蜡，老来况味酸如醋。念儿曹、南北几时归，情朝暮。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（赠铁笛）</font></span></font></font></p>
<ul>
&nbsp;&nbsp;&nbsp;&nbsp;铁笛穿花去。问长安、市上生涯，而今何似。破帽青衫尘满面。不识何人共语。且面壁、听风//案此句“听”字上或“风”字下脱一字雨。惟我虚中元识破，笑人间、日月无停杼。名与利，莫轻许。
</font><p></p>
&nbsp;&nbsp;&nbsp;&nbsp;人生穷达皆天铸。试灯前、为问灵龟，劝君休怒。心肯命通元有数，何幸知音记取。季主也、应留得住。百岁光阴弹指过，算伯夷、盗F5C5俱尘土。心一寸，人千古。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（十三首）</font></span></font></font></p>
<ul>
&nbsp;&nbsp;&nbsp;&nbsp;万里长江一钓丝。萧萧蓬鬓任风吹。微雨过，片帆欹。青山浓淡更多奇。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;江渚春风淡荡时。斜阳芳草鹧鸪飞。莼菜滑，白鱼肥。浮家泛宅不曾归。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;烟浦回环几百湾。无人知此橛头船。风露冷，月娟娟。云间一过看飞仙。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;野缆闲移石笋江。旁人争看老眉庞。铺月席，展风窗。飞来何处白鸥双。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;葭荻横披众木东。浪花如雪晚来风。云母幌，水晶宫。莲花一叶白头翁。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;飘忽狂风一霎间。长鱼吹浪势如山。牢系缆，蓼花湾。白鸥沙上伴人闲。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;清晓朦胧古渡头。烟中人语舻声柔。云五色，蜃成楼。鸡鸣日出似罗浮。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;搔首推篷晓色新。雪花飘瞥大江滨。渔父醉，不收缗。白髭红颊玉为人。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;明月愁人夜未央。篷窗如画水浪浪。何处笛，起凄凉。梅花喷作一天霜。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;白首渔郎不解愁。长歌箕踞亦风流。江上事，寄蜉蝣。灵均那更恨悠悠。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;琉璃为地水精天。一叶渔舟浪满颠。风肃肃，露娟娟。家在芦花何处边。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;江上浪花飞洒天。拍阶UEC61屋如船。月不夜，水无边。何处笛声人未眠。
</font><p></p>
</ul><p></p>
<p align="center"><font face="黑体" size="3" color="#000080">渔父词</font></font></font></p>
<ul>
&nbsp;&nbsp;&nbsp;&nbsp;远入茫茫无尽边。渔舟来往似行天。欹枕看，不成眠。谁识人间太乙仙。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（书玄真祠壁・二之一）</font></span></font></font></p>
<ul>
&nbsp;&nbsp;&nbsp;&nbsp;白水塘边白鹭飞。龙湫山下鲫鱼肥。欹雨笠，著云衣。玄真不见又空归。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;岩下无心云自飞。塘边足雨水初肥。龟曳尾，绿毛衣。荷盘无数尔安归。
</font><p></p>
</ul><p></p>
<p align="center"><font face="黑体" size="3" color="#000080">G乃词</font><span><font size="2" color="#FF00FF">（赠渔父刘四）</font></span></font></font></p>
<ul>
&nbsp;&nbsp;&nbsp;&nbsp;白头翁。白头翁。江海为田鱼作粮。相逢只可唤刘四，不受人呼刘四郎。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
