<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘天迪</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（严县尹度上和李观我韵）</font></span></font></font></p>
<ul>
&nbsp;&nbsp;&nbsp;&nbsp;瑞麟香软飞瑶席，吟仙笑陪欢宴。桐影吹香，梅阴弄碧，一味微凉堪荐。停杯缓劝。记罗帕求诗，琵琶遮面。十载扬州，梦回前事楚云远。
</font><p></p>
&nbsp;&nbsp;&nbsp;&nbsp;人生总是逆旅，但相逢一笑，如此何限。采石宫袍，沈香醉笔，何似轻衫小扇。流年暗换。甚新雨情怀，故园心眼。明日西江，斜阳帆影转。
</font><p></p>
</ul><p></p>
<p align="center"><font face="黑体" size="3" color="#000080">一萼红</font><span><font size="2" color="#FF00FF">（夜闻南妇哭北夫）</font></span></font></font></p>
<ul>
&nbsp;&nbsp;&nbsp;&nbsp;拥孤衾，正朔风凄紧，毡帐夜生寒。春梦无凭，秋期又误，迢递烟水云山。断肠处、黄茅瘴雨，恨骢马、憔悴只空还。揉翠盟孤，啼红怨切，暗老朱颜。
</font><p></p>
&nbsp;&nbsp;&nbsp;&nbsp;堪叹扬州十里，甚倡条冶叶，不省春残。蔡琰悲笳，昭君怨曲，何预当日悲欢。谩赢得、西邻倦客，空惆怅、今古上眉端。梦破梅花，角声又报春阑。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（春残念远）</font></span></font></font></p>
<ul>
&nbsp;&nbsp;&nbsp;&nbsp;子规解劝春归去。春亦无心住。江南风景正堪怜。到得而今不去、待何年。
</font><p></p>
&nbsp;&nbsp;&nbsp;&nbsp;无端往事萦心曲。两鬓先惊绿。蔷薇发望春归。谢了蔷薇、又见楝花飞。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;日暮杨花飞乱雪。宝镜慵拈，强整双鸳结。烧罢夜香愁万叠。穿暗避阶前月。
</font><p></p>
&nbsp;&nbsp;&nbsp;&nbsp;凤尾罗衾寒尚怯，却悔当时，容易成分别。闷对枕鸾谁共说。柔情一点蔷薇血。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（舞酒妓）</font></span></font></font></p>
<ul>
&nbsp;&nbsp;&nbsp;&nbsp;一翦晴波娇欲溜。绿怨红愁，长为春风瘦。舞罢金杯眉黛皱。背人倦倚晴窗绣。
</font><p></p>
&nbsp;&nbsp;&nbsp;&nbsp;脸晕潮生微生微带酒。催唱新词，不应频摇手。闲把琵琶调未就。羞郎却又垂红袖。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（书事）</font></span></font></font></p>
<ul>
&nbsp;&nbsp;&nbsp;&nbsp;一笑相逢，依稀似是桃根旧。娇波频溜。悄可灵犀透。
</font><p></p>
&nbsp;&nbsp;&nbsp;&nbsp;扶过危桥，轻引纤纤手。频回首。何时还又。微月黄昏后。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
