<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top"> <font size="5"><b><font color="#CC33FF"><br>
                  <br>
                  &nbsp;&nbsp;&nbsp;&nbsp;&nbsp;&nbsp;倪</font><font size="5"><b><font color="#CC33FF"> 
                  Q</font></b></font><font color="#CC33FF">&nbsp;</font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;结束征鞍临驿路，长林积雪消初。天回春色到平芜。不禁杯酒罢，便与故人疏。
<p></p>
&nbsp;&nbsp;&nbsp;&nbsp;一曲阳关歌未彻，仆夫催驾修途。非君思我更谁欤。西风吹过雁，应有寄来书。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;万里凉风收积雨，一天晴碧新开。暮云归尽绝纤埃。金波明静夜，玉露湿苍苔。
<p></p>
&nbsp;&nbsp;&nbsp;&nbsp;坐有霜髯诗酒客，平生见月衔杯。传闻丹诏日边来。莫辞通夕醉，对景且徘徊。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;竹里轩窗真可爱，况当暑退新凉。檐前岩桂向人芳。清阴团翠盖，金粟淡微黄。
<p></p>
&nbsp;&nbsp;&nbsp;&nbsp;坐到夜深明月出，好风时度幽香。莫辞沈醉倒霞觞。一枝聊赠子，早冠绿衣郎。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;木落西风秋已半，正当璧月圆时。为登绝岭赋新诗。酒摇金凿落，波净碧琉璃。
<p></p>
&nbsp;&nbsp;&nbsp;&nbsp;细看冰轮还有意，要君把盏休辞。看看两鬓欲成丝。明年当此夜，千里共相思。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;茅屋三间临木杪，门前流水潺潺。林泉得趣喜身闲。开窗延翠竹，翦树纳青山。
<p></p>
&nbsp;&nbsp;&nbsp;&nbsp;行乐政须筋力健，莫令白发衰颜。与君藜杖极跻攀。岭头舒望眼，天末数烟鬟。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;湖上青山千万叠，倏如阵马交驰。平湖百顷却逶迟。晴光相荡激，倒影落沦漪。
<p></p>
&nbsp;&nbsp;&nbsp;&nbsp;何日漾舟深碧处，细听羌笛高吹。多君起我以新诗。未能同寓目，聊复一伸眉。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;鸟语朝来新雨霁，杖藜呼我闲行。天晴腰脚上山轻。清风收积润，斜日弄新晴。
<p></p>
&nbsp;&nbsp;&nbsp;&nbsp;最爱飞泉鸣野涧，清如万壑松声。回风溅沫湿冠缨。归来魂梦冷，幽响杂瑶琼。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;佳月当今夕，清尊尽客欢。参横斗转夜将阑。试泛小溪深处、与重看。
<p></p>
&nbsp;&nbsp;&nbsp;&nbsp;野水从磨激，群山势郁盘。殷勤照我一杯残。更有谪仙奇句、斗清寒。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;置酒临清夜，狂歌尽一欢。主人幽兴未渠阑。不负一天明月、卷帘看。
<p></p>
&nbsp;&nbsp;&nbsp;&nbsp;影动黄金阙，光摇承露盘。君今双鬓未凋残。明岁玉堂兹夕、赏高寒。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;对月中秋夜，传觞一笑欢。飘然逸兴未应阑。步向望湖桥上、倚阑看。
<p></p>
&nbsp;&nbsp;&nbsp;&nbsp;松径风萧瑟，山腰路屈盘。南飞惊鹊五更残。小立水云光里、葛衣寒。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;露下衣微湿，杯深意甚欢。西风吹暑十分阑。月满中秋、仍共故人看。
<p></p>
&nbsp;&nbsp;&nbsp;&nbsp;酒好鹅黄嫩，茶珍小凤盘。醉吟不觉曙钟残。犹记归来扑面、井花寒。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;嫩竹呈新绿，幽花露浅红。一檐苍翠落杯中。更有飞泉鸣、响丁东。
<p></p>
&nbsp;&nbsp;&nbsp;&nbsp;乐事知难并，良辰得暂逢。晚风林下一尊同。便觉飘然身在、广寒宫。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;积水凝深碧，斜阳散满红。扁舟轻漾白苹风。曲港孤村萦绕、路相通。
<p></p>
&nbsp;&nbsp;&nbsp;&nbsp;野色浮尊净，荷香入座浓。胜游聊复五人同。恰似辋川当日、画图中。
<p></p>
</ul><p></p>
<p align="center"><font face="黑体" size="3" color="#000080">水调歌头</font></p>
<ul>
&nbsp;&nbsp;&nbsp;&nbsp;昨夜狂雷怒，鞭起卞山龙。怪见朝来急雨，万木偃颠风。试看潭头落涧，一片练波飞出，河汉与天通。向晚余霏落，巾已垫林宗。
<p></p>
&nbsp;&nbsp;&nbsp;&nbsp;向高岩，凭曲槛，抚孤松。为雕好句，快倾桑落玉壶空。借问庐山三峡，与此飞流溅沫，今日定谁雄。乞与丹青手，写入紫微宫。
<p></p>
</ul><p></p>
<p align="center"><font face="黑体" size="3" color="#000080">水调歌头</font></p>
<ul>
&nbsp;&nbsp;&nbsp;&nbsp;风卷暮云尽，镜净一天秋。试把鹅黄新酒，细酌散闲愁。西望群山千叠，眇眇飞鸿没处，爽气与俱浮。且尽尊中绿，不用叹淹留。
<p></p>
&nbsp;&nbsp;&nbsp;&nbsp;对西风，歌妙曲，意绸缪。万顷烟云奇变，所得过封侯。何事苦萦名利，便合绿蓑青笠，投绂早归休。他日君寻我，小艇钓寒流。
<p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（八月十三夜，与宋卿对月赏桂花于光远庵，和李汉老词）</font></span></p>
<ul>
&nbsp;&nbsp;&nbsp;&nbsp;素秋向晚，正洞庭木落，疏林凋绿。惟有岩前双桂树，翠叶香浮金粟。皓月飞来，徘徊树杪，光射林间屋。夜深人静，好风忽起庭竹。
<p></p>
&nbsp;&nbsp;&nbsp;&nbsp;俄顷万簌号鸣，清寒疑乍，听高岩悬瀑。起看碧天澄似洗，应费明河千斛。细酌鹅黄，宴搜奇句，逸气凌鸿鹄。浩歌归去，却愁踏碎琼玉。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（和文伯兄咏新亭）</font></span></p>
<ul>
&nbsp;&nbsp;&nbsp;&nbsp;凭高一览。紫翠相围光照眼。下瞰平湖。鹭立鸥飞意自如。
<p></p>
&nbsp;&nbsp;&nbsp;&nbsp;天清境胜。云淡烟横鱼动镜。不是公诗。谁写新亭一段奇。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;超然远览。是我辈人方具眼。默想江湖。何处山川略得如。
<p></p>
&nbsp;&nbsp;&nbsp;&nbsp;凉秋最胜。万顷芙蕖盖明镜。更乞清诗。要见胸中一吐奇。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;新晴眺览。空翠相磨明老眼。水满溪湖。来往风帆得自如。
<p></p>
&nbsp;&nbsp;&nbsp;&nbsp;天公济胜。明月当空开宝镜。咏谪仙诗。醉里骑鲸也大奇。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;岭头独览。诗料森然纷满眼。倒影摇湖。西子新妆定不如。
<p></p>
&nbsp;&nbsp;&nbsp;&nbsp;溪南更胜。一片寒光明泻镜。赖有新诗。不负西山万叠奇。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;新诗细览。满纸骊珠光眩眼。高论倾湖。倒峡词源世不如。
<p></p>
&nbsp;&nbsp;&nbsp;&nbsp;园池日胜。只恨孤鸾犹舞镜。陶写须诗。怪得连篇字字奇。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;雨余还览。隐隐遥岑花病眼。嫩绿浮湖。百顷蒲萄染不如。
<p></p>
&nbsp;&nbsp;&nbsp;&nbsp;晨光绝胜。不许纤尘微点镜。满目皆诗。莫怪骚人语益奇。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;之侧，他日将老焉。植梅种竹，以委肖韩，故句尾及之，使知鄙意未尝一日不在兹亭也\\
<p></p>
&nbsp;&nbsp;&nbsp;&nbsp;长羡东林山下路。万叠云山，流水从倾注。两两三三飞白鹭。不须更觅神仙处。
<p></p>
&nbsp;&nbsp;&nbsp;&nbsp;夜久望湖桥上语。G乃渔歌，深入荷花去。修竹满山梅十亩。烦君为我成幽趣。
<p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（肖韩见和，复次韵酬之，四首）</font></span></p>
<ul>
&nbsp;&nbsp;&nbsp;&nbsp;紫翠空麾峙下贰Ｂ室松声，错认潺注。萧洒萍汀清立鹭。溪山真我归休处。
<p></p>
&nbsp;&nbsp;&nbsp;&nbsp;老子平生无妄语。梅竹阴成，肯舍斯亭去。种秫会须盈百亩。非君谁识渊明趣。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;我爱西湖湖上路。万顷沧波，河汉连天注。一片寒光明白鹭。依稀似我登临处。
<p></p>
&nbsp;&nbsp;&nbsp;&nbsp;报答溪山须好语。痛饮高歌，何必骑鲸去。环舍清阴消几亩。无人肯辨归来趣。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;绿叶阴阴亭下路。修竹乔松，中有飞泉注。水满寒溪清照鹭。个中不住归何处。
<p></p>
&nbsp;&nbsp;&nbsp;&nbsp;枝上幽禽相对语。细听声声，道不如归去。只待小园成数亩。归来占尽山中趣。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;茅屋三间临水路。几明窗，待把虫鱼注。我已忘机狎鸥鹭。溪山买得幽深处。
<p></p>
&nbsp;&nbsp;&nbsp;&nbsp;小雨招君连夜语。野服纶巾，胜日寻君去。借问良田千万亩。何如乐取林泉趣。
<p></p>
</ul><p></p>
<p align="center"><font face="黑体" size="3" color="#000080">朝中措</font></p>
<ul>
&nbsp;&nbsp;&nbsp;&nbsp;森然修竹满晴窗。山色净明妆。无限凄凉古意，白萍红蓼斜阳。松风一枕借僧床。
<p></p>
&nbsp;&nbsp;&nbsp;&nbsp;馥馥桂花香。暂远世尘萦染，坐令心地清凉。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;四面烟鬟绕翠，一川鸭绿摇光。危亭缥缈短松冈。把酒与君西望。
<p></p>
&nbsp;&nbsp;&nbsp;&nbsp;万事尽皆前定，人生底用干忙。只应醉里是家乡。且尽玉壶新酿。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（中秋赏月和宋卿）</font></span></p>
<ul>
&nbsp;&nbsp;&nbsp;&nbsp;萧瑟西风万里秋。暮云收尽月华流。偶然北海清尊满，况是西山爽气浮。
<p></p>
&nbsp;&nbsp;&nbsp;&nbsp;登翠岭，更溪游。素光何处不清幽。悬知明岁君思我，今夕欢娱可罢休。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font></p>
<ul>
&nbsp;&nbsp;&nbsp;&nbsp;拟看今宵璧月秋。浮云却妒素光流。天公肯放冰轮出，我辈宁辞大白浮。
<p></p>
&nbsp;&nbsp;&nbsp;&nbsp;穿翠密，极遨游。人间那得此深幽。金波若到清尊里，下笔联篇未肯休。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font></p>
<ul>
&nbsp;&nbsp;&nbsp;&nbsp;野旷无尘夕霭收。人间八月桂花秋。三更爽气山围座，万里凉风月满楼。
<p></p>
&nbsp;&nbsp;&nbsp;&nbsp;登绝岭，小迟留。人言惟酒可忘忧。一杯径入无何有，未愧当年赤壁游。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（九日怀文伯）</font></span></p>
<ul>
&nbsp;&nbsp;&nbsp;&nbsp;去岁登高感叹长。今年九日倍幽凉。怀人独下西州泪，对菊谁空北海觞。
<p></p>
&nbsp;&nbsp;&nbsp;&nbsp;夸酒量，斗新狂。尚余醉墨在巾箱。眼前风物都非旧，只有青山带夕阳。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
