<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;杨炎正</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（登多景楼）</font></span></font></font></p>
<ul>
&nbsp;&nbsp;&nbsp;&nbsp;寒眼乱空阔，客意不胜秋。强呼斗酒，发兴特上最高楼。舒卷江山图画，应答龙鱼悲啸，不暇愿诗愁。风露巧欺客，分冷入衣裘。
</font><p></p>
&nbsp;&nbsp;&nbsp;&nbsp;忽醒然，成感慨，望神州。可怜报国无路，空白一分头。都把平生意气，只做如今憔悴，岁晚若为谋。此意仗江月，分付与沙鸥。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（呈辛隆兴）</font></span></font></font></p>
<ul>
&nbsp;&nbsp;&nbsp;&nbsp;杖履觅春色，行遍大江西。访花问柳，都自无语欲成蹊。不道七州三垒，今岁五风十雨，全是太平时。征辔晚乘月，渔钓夜垂丝。
</font><p></p>
&nbsp;&nbsp;&nbsp;&nbsp;诗书帅，坐围玉，尘挥犀。兴方不浅，领袖风月过花期。只恐梅梢青子，已露调羹消息，金鼎侍公归。回首滕王阁，空对落霞飞。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送张史君）</font></span></font></font></p>
<ul>
&nbsp;&nbsp;&nbsp;&nbsp;父老一杯酒，争劝史君留。可怜桃李千树，无语送归舟。听得拈笙玉指，都把万家遗爱，吹作许离愁。倚醉袖红湿，生怕夕阳流。
</font><p></p>
&nbsp;&nbsp;&nbsp;&nbsp;问君侯，今几日，还东州。还家时候，次第梅已暗香浮。只恐道间驿使，先寄调羹消息，归去总无由。鼎铉功名了，徐赴赤松游。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（呈赵总领）</font></span></font></font></p>
<ul>
&nbsp;&nbsp;&nbsp;&nbsp;买得一航月，醉卧出长安。平堤千里过尽，杨柳绿阴间。依约晓莺啼处，认得南徐风物，客梦恍惊残。重到旧游所，如把画图看。
</font><p></p>
&nbsp;&nbsp;&nbsp;&nbsp;英雄事，千古意，一凭阑。惜今老矣，无复健笔写江山。天上人间知己，赖有使星郎宿，照映比尘寰。准拟五湖去，为乞钓鱼竿。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;把酒对斜日，无语问西风。胭脂何事，都做颜色染芙蓉。放眼暮江千顷，中有离愁万斛，无处落征鸿。天在阑干角，人倚醉醒中。
</font><p></p>
&nbsp;&nbsp;&nbsp;&nbsp;千万里，江南北，浙西东。吾生如寄，尚想三径菊花丛。谁是中州豪杰，借我五湖舟楫，去作钓鱼翁。故国且回首，此意莫匆匆。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;一笛起城角，吹破小梅愁。东风犹未，谁遣春信到吾州。闻得东来千骑，鼓舞儿童竹马，和气与空浮。桃李未阴处，准拟种千头。
</font><p></p>
&nbsp;&nbsp;&nbsp;&nbsp;今太守，宋人物，晋风流。政成谈笑，不妨高兴在南楼。只恐蓬莱仙伯，合侍玉皇香案，难作寇恂留，约住紫泥诏，凭轼且优游。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;踏碎九街月，乘醉出京华。半生湖海，谁念今日老还家。独把瓦盆盛酒，自与渔樵分席，说伊政声佳。竹马望尘去，倦客亦随车。
</font><p></p>
&nbsp;&nbsp;&nbsp;&nbsp;听熏风，清晓角，韵梅花。人家十万，说尽炎热与咨嗟。只恐棠阴未满，已有枫宸趣召，归路不容遮。回首江边柳，空著旧栖鸦。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;春入台门，又见梁、柳丝新绿。对此景、一年为寿，一番添福。莫怪凤池颁诏晚，要教淮水恩波足。听边民、千岁颂声中，重重祝。
</font><p></p>
&nbsp;&nbsp;&nbsp;&nbsp;堂萱茂，庭芝馥。歌倚扇，杯持玉。共劝君一醉，满斟＿X。今夜东风吹酒醒，明朝万里骑黄鹄。向九霞、光裹望宸辉，看除目。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;笔染相思，暗题尽、朱门白壁。动离思、春生远岸，烟销残日。杨柳结成罗带恨，海棠染就胭脂色。想深情、幽怨绣屏间，双＿＿。
</font><p></p>
&nbsp;&nbsp;&nbsp;&nbsp;春水绿，春山碧。花有恨，酒无力。对一奁愁思，九分孤寂。寸寸锦肠浑欲断，盈盈一泪应偷滴。倩东风、吹雁过江南，传消息。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（寿稼轩）</font></span></font></font></p>
<ul>
&nbsp;&nbsp;&nbsp;&nbsp;寿酒如渑，拚一醉、劝君休惜。君不记、济河津畔，当年今夕。万丈文章光焰里，一星飞堕从南极。便御风、乘兴入京华，班卿棘。
</font><p></p>
&nbsp;&nbsp;&nbsp;&nbsp;君不是，长庚白。又不是，严陵客。只应是，明主梦中良弼。好把袖间经济手，如今去补天西北。等瑶池、侍宴夜归时，骑箕翼。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;典尽春衣，也应是、京华倦客。都不记、L尘香雾，西湖南陌。儿女别时和泪拜，牵衣曾问归时节。到归来、稚子已成阴，空头白。
</font><p></p>
&nbsp;&nbsp;&nbsp;&nbsp;功名事，云霄隔。英雄伴，东南拆。对鸡豚社酒，依然乡国。三径不成陶令隐，一区未有扬雄宅。问渔樵、学作老生涯，从今日。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（元夕为王史君赋）</font></span></font></font></p>
<ul>
&nbsp;&nbsp;&nbsp;&nbsp;风光开旧眼。正梅雪初消，柳丝新染。楼台竞装点。照金荷十里，珠帘齐卷。湘弦楚管。动香风、旌旗影转。望云间，一点台星飞下，洞天清晚。
</font><p></p>
&nbsp;&nbsp;&nbsp;&nbsp;争看。袖红围坐，舞翠回春，笑歌生暖。欢声正远。嬉游意，未容懒。恐丝纶趣召，清都仙伯，归去朝天夜半。倩邦人、挽取遨头，醉扶玉腕。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;十日狂风雨。扫园林、红香万点，送春归去。独有荼＿开未到，留得一分春住。早杨柳、趁晴飞絮。可奈暖埃欺昼永，试薄罗衫子轻如雾。惊旧恨，到眉宇。
</font><p></p>
&nbsp;&nbsp;&nbsp;&nbsp;东风台榭知何处。问燕莺如今，尚有春光几许。可叹一年游赏倦，放得无情露醑。为唤取、扇歌裙舞。乞得风光还两眼，待为君、满把金杯举。扶醉玉，伴挥尘。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寄辛潭州）</font></span></font></font></p>
<ul>
&nbsp;&nbsp;&nbsp;&nbsp;梦里骖鸾驭。望蓬莱不远，翩然被风吹去。吹到楚楼烟月上，不记人间何处。但疑是、蓬壶别所。缥缈霓裳天女队，奉一仙、满把流霞举。如唤我，醉中舞
</font><p></p>
&nbsp;&nbsp;&nbsp;&nbsp;醉醒梦觉知何许。问潇湘今日，谁与主盟樽俎。无限青春难老意，拟倩管弦寄与。待新筑沙堤隐步。万里云霄都历遍，却依前、流水桃源路。留此笔，为君赋。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;汉天云静，望一星飞过，湘南湘北。当是郴山猿鹤梦，唤起日边消息。羽扇纶巾，浩然乘兴，此意无人识。扁舟千里，但闻清夜横笛。
</font><p></p>
&nbsp;&nbsp;&nbsp;&nbsp;记得天上人间，去年今日。曾作称觞客。明月风烟依旧似，只觉蓬莱悬隔。更恐明朝，诏黄飞下，趣驾冲霄翼。衮衣剑履，望公长在南极。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;杏花杨柳，对东风染尽、一年春色。弹压烟光三万顷，谁识清都仙伯。夜泛银潢，手移星纬，飞堕从天阙。御风乘兴，偶然身到乡国。
</font><p></p>
&nbsp;&nbsp;&nbsp;&nbsp;二年人乐升平，舞台歌榭，处处红牙拍。寿酒千觞斟不尽，一醉何妨今夕。更约明年，凤皇池上，去作称觞客。梅花折得，赠君调鼎消息。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;芙蓉开了，春未江梅透。小小东风弄晴昼。把万家和气，吹入笙歌，炉熏里，都与慈闱做寿。
</font><p></p>
&nbsp;&nbsp;&nbsp;&nbsp;黄堂今日贵，自著莱衣，捧劝金船十分酒。愿从今，江海上，日日韶华桃李迳，总为人间种就。但看取、天边老人星，有一点台星，共光南斗。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（寿稼轩）</font></span></font></font></p>
<ul>
&nbsp;&nbsp;&nbsp;&nbsp;带湖佳处，仿佛真蓬岛。曾对金樽伴芳草。见桃花流水，别是春风，笙歌里，谁信东君会老。
</font><p></p>
&nbsp;&nbsp;&nbsp;&nbsp;功名都莫问，总是神仙，买断风光镇长好。但如今，经国手，袖里偷闲，天不管、怎得关河事了。待貌取、精神上凌烟，却旋买扁舟，归来闻早。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;思归时节，乍寒天气，总是离人愁绪。夜来无奈被西风，更吹做、一帘秋雨。
</font><p></p>
&nbsp;&nbsp;&nbsp;&nbsp;征衫拂泪，阑干倚醉，羞对黄花无语。寄书除是雁来时，又只恐、书成雁去。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（寿稼轩）</font></span></font></font></p>
<ul>
&nbsp;&nbsp;&nbsp;&nbsp;筑成台榭，种成花柳，更又教成歌舞。不知谁为带湖仙，收拾尽、壶天风露。
</font><p></p>
&nbsp;&nbsp;&nbsp;&nbsp;闲中得味，酒中得趣，只恐天还也妒。青山纵买万千重，遮不断、诏书来路。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（别范南伯）</font></span></font></font></p>
<ul>
&nbsp;&nbsp;&nbsp;&nbsp;离恨做成春夜雨。添得春江，划地东流去。弱柳系船都不住。为君愁绝听鸣橹。
</font><p></p>
&nbsp;&nbsp;&nbsp;&nbsp;君到南徐芳草渡。想得寻春，依旧当年路。后夜独怜回首处。乱山遮隔无重数。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（稼轩坐间作，首句用丘六书中语）</font></span></font></font></p>
<ul>
&nbsp;&nbsp;&nbsp;&nbsp;点检笙歌多酿酒。不放东风，独自迷杨柳。院院翠阴停永昼。曲栏隋处堪垂手。
</font><p></p>
&nbsp;&nbsp;&nbsp;&nbsp;昨日解酲今夕又。消得情怀，长被春]u。门外马嘶从去后。乱红不管花消瘦。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;万点飞花愁似雨。峭杀轻寒，不会留春住。满地乱红风扫聚。只教燕子衔将去。
</font><p></p>
&nbsp;&nbsp;&nbsp;&nbsp;独倚阑干闲自觑。深院无人，行到无情处。帘外丝丝杨柳舞。又还装点人情绪。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（代人为寿）</font></span></font></font></p>
<ul>
&nbsp;&nbsp;&nbsp;&nbsp;五云缥缈。朝退金门晓。归未稳，传宣到。龙楼陪夕宴，凤沼吟春草。人间世，谁知自有蓬莱岛。
</font><p></p>
&nbsp;&nbsp;&nbsp;&nbsp;一杯宜劝了。换得天颜笑。人不老，春长好。从今千百岁，总是中书考。瑶池会，金盘剩荐安期枣。
</font><p></p>
</ul><p></p>
<p align="center"><font face="黑体" size="3" color="#000080">玉人歌</font></font></font></p>
<ul>
&nbsp;&nbsp;&nbsp;&nbsp;风西起。又老尽篱花，寒轻香细。漫题红叶，句里意谁会。长天不恨江南远，苦恨无书寄。最相思，盘橘千枚，脍鲈十尾。
</font><p></p>
&nbsp;&nbsp;&nbsp;&nbsp;鸿雁阻归计。算愁满离肠，十分岂止。倦倚阑干，顾影在天际。凌烟图画青山约，总是浮生事。判从今，买取朝醒夕醉。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;邂逅开尊，眼中有个人纤软。袖罗轻转。玉腕回春暖
</font><p></p>
&nbsp;&nbsp;&nbsp;&nbsp;韵处无多，只恼人肠断。词将半。近前相劝。扑扑清香满。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（送别洪才之）</font></span></font></font></p>
<ul>
&nbsp;&nbsp;&nbsp;&nbsp;水载离怀，暮帆吹月寒欺酒。楚梅春透。忍放持杯手。
</font><p></p>
&nbsp;&nbsp;&nbsp;&nbsp;莫唱阳关，免湿盈盈袖。君行后。那人消瘦。不恼诗肠否。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;东风寂。垂杨舞困春无力。春无力。落红不管，杏花狼籍。断肠芳草萋萋碧。新来怪底相思极。相思极。冷烟池馆，又将寒食。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;杨柳笼烟袅嫩黄。桃花蘸水染红香。薄罗衫子日初长。
</font><p></p>
&nbsp;&nbsp;&nbsp;&nbsp;饮尽东风三百盏，醉来愁断几回肠。教人独自遣风光。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;三迳闲情傲落霞。五湖高兴不浮家。自斟北斗浸丹砂。
</font><p></p>
&nbsp;&nbsp;&nbsp;&nbsp;闲把胸中千涧壑，撰成醉处一生涯。雪楼风月篆岗花。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;尊前未语眉先皱。只把横波斜溜。此意问春知否。蝶困蜂儿瘦。
</font><p></p>
&nbsp;&nbsp;&nbsp;&nbsp;迷n呷丁些来酒。越会把人]u。有个约伊时候。梦里来相就。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;宿鹭栖身，飞鸿点泪，不堪更是重阳到。一襟无处著凄凉。倚栏看尽斜阳倒。
</font><p></p>
&nbsp;&nbsp;&nbsp;&nbsp;瘦减难丰，悲伤易老，淡觞消得黄花笑。画眉人去玉篦存，浓愁如黛凭谁扫。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;月明如昼。占断小楼供把酒。入眼人人。如月精神更有情。
</font><p></p>
&nbsp;&nbsp;&nbsp;&nbsp;大家休睡。留到天明和月醉。生怕醒来。月到波心忆酒媒。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;金莲照夜红，玉腕扶春碧。曲妙遏云行，人好欺花色。
</font><p></p>
&nbsp;&nbsp;&nbsp;&nbsp;欢生酒面浓，笑染炉香湿。饮尽十玻璃，月堕东方白。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;生紫衫儿。影金领子，著得偏宜。步稳金莲，香熏纨扇，舞转花枝。
</font><p></p>
&nbsp;&nbsp;&nbsp;&nbsp;捧杯更著迷n。唱一个、新行耍词。玉骨冰肌，好天良夜，怎不怜伊。
</font><p></p>
</ul><p></p>
<p align="center"><font face="黑体" size="3" color="#000080">相见欢</font></font></font></p>
<ul>
&nbsp;&nbsp;&nbsp;&nbsp;江湖万里征鸿。再相逢。多少风烟摸在、笑谈中。
</font><p></p>
&nbsp;&nbsp;&nbsp;&nbsp;歌裙醉。罗巾泪。别愁浓。瘦减腰围不碍、带金重。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;露珠点点欲围霜。分冷与纱窗。锦书不到肠断，烟水隔茫茫。
</font><p></p>
&nbsp;&nbsp;&nbsp;&nbsp;征燕尽，塞鸿翔。睇风樯。阑干曲处，又是一番，倚尽斜阳。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
