<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王之望</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和钱处和上元）</font></span></font></font></p>
<ul>
&nbsp;&nbsp;&nbsp;&nbsp;华灯的白乐明金碧。玳筵剧饮杯余湿。珠翠隔房栊。微闻笑语通。
</font><p></p>
&nbsp;&nbsp;&nbsp;&nbsp;蓬瀛知已近。青鸟仍传信。应为整云鬟。教侬倒玉山。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（和侯监丞）</font></span></font></font></p>
<ul>
&nbsp;&nbsp;&nbsp;&nbsp;五载复相逢，俱被一官驱役。惊我雪髯霜鬓，只声香相识。
</font><p></p>
&nbsp;&nbsp;&nbsp;&nbsp;翠帷珍重出笙歌，醉迟迟春日。亲到鹊桥津畔，见天机停织。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;彩舰载娉婷，宛在玉楼琼宇。人欲御风仙去，觉衣裳飘举。
</font><p></p>
&nbsp;&nbsp;&nbsp;&nbsp;玉京咫尺是蓝桥，一见已心许。梦解汉皋珠佩，但茫茫烟浦。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（和荣大监）</font></span></font></font></p>
<ul>
&nbsp;&nbsp;&nbsp;&nbsp;缓带抚雄边，一面灭烽休役。歌舞后堂高宴，喜倾城初识。
</font><p></p>
&nbsp;&nbsp;&nbsp;&nbsp;红绫小砑写新词，佳句丽星日。从此锦城机杼，把回文休织。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;清唱动梁尘，窈窕夜深庭宇。一笑满斟芳酒，看霞觞争举。
</font><p></p>
&nbsp;&nbsp;&nbsp;&nbsp;弓靴三寸坐中倾，惊叹小如许。子建向来能赋，过凌波仙浦。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（成都赏山茶，用路漕韵）</font></span></font></font></p>
<ul>
&nbsp;&nbsp;&nbsp;&nbsp;萧寺两株红，欲共晓霞争色。独占岁寒天气，正群芳休息。
</font><p></p>
&nbsp;&nbsp;&nbsp;&nbsp;坐中清唱并阳春，写物妙诗格。霜鬓自羞簪帽，叹如何抛得。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（代人戏赠）</font></span></font></font></p>
<ul>
&nbsp;&nbsp;&nbsp;&nbsp;珠帘乍见。云雨无踪空有怨。锦字新词。青鸟衔来恼暗期。
</font><p></p>
&nbsp;&nbsp;&nbsp;&nbsp;桃溪得路。直到仙家留客处。今日东邻。远忆当年窥宋人。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（恭人生日）</font></span></font></font></p>
<ul>
&nbsp;&nbsp;&nbsp;&nbsp;糟糠相乐。早共梁鸿同隐约。著籍天门。隔品新封感帝恩。
</font><p></p>
&nbsp;&nbsp;&nbsp;&nbsp;满堂儿女。妇捧金杯孙屡舞。白发卿卿。与尔尊前作寿星。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（寄齐尧佐）</font></span></font></font></p>
<ul>
&nbsp;&nbsp;&nbsp;&nbsp;蒙泉秋色登临处，愁送将归。一梦经时。肠断佳人、犹唱渭城词。
</font><p></p>
&nbsp;&nbsp;&nbsp;&nbsp;春来重醉分携地，人在天涯。别后应知。两鬓萧萧、多半已成丝。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（寄李德志）</font></span></font></font></p>
<ul>
&nbsp;&nbsp;&nbsp;&nbsp;去年池馆同君醉，正是花时。隔院韶辉。桃李欣欣、如与故人期。
</font><p></p>
&nbsp;&nbsp;&nbsp;&nbsp;相望两地今千里，还对芳菲。春色分谁。雨惨风愁、依旧可怜枝。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（别妓）</font></span></font></font></p>
<ul>
&nbsp;&nbsp;&nbsp;&nbsp;要眇新声生宝柱。弹到离肠断处。细落檐花雨。夜阑清唱行云住。
</font><p></p>
&nbsp;&nbsp;&nbsp;&nbsp;洞府春长还易暮。凡客暂来终去。不忍回头觑。乱山流水桃溪路。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font><span><font size="2" color="#FF00FF">（生日）</font></span></font></font></p>
<ul>
&nbsp;&nbsp;&nbsp;&nbsp;弧门此日犹能记。叹居诸难系。弹指片声中，不觉流年，五十还加二。
</font><p></p>
&nbsp;&nbsp;&nbsp;&nbsp;儿童寿酒邀翁醉。笑欣欣相戏。休画老人星，白发苍髯，怎解如翁似。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（台州倚江亭即席和李举之，时曹功显、贺子忱同坐）</font></span></font></font></p>
<ul>
&nbsp;&nbsp;&nbsp;&nbsp;撩乱江云雪欲飞。小轩幽会酒行时。佳人喜得鸳鸯侣，豪客争题鹦鹉词。
</font><p></p>
&nbsp;&nbsp;&nbsp;&nbsp;歌舞地，喜追随。歙州端恨外迁迟。谪仙狂监从来识，七步初看子建时。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（石光锡会上即席和李举之韵）</font></span></font></font></p>
<ul>
&nbsp;&nbsp;&nbsp;&nbsp;鸳鸯碧瓦寒留雪。玉树先春发。小楼歌舞夜流连。月落参横、一梦绕梅边。
</font><p></p>
&nbsp;&nbsp;&nbsp;&nbsp;尊前酒量谁能惜。都是高阳客。十分莫厌羽觞传。半醉娉婷、云鬓ED51金钿。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（成都上元席上用权帅许觉民韵）</font></span></font></font></p>
<ul>
&nbsp;&nbsp;&nbsp;&nbsp;幂幂轻云护晓霜。银花千万朵，烂韶光。宝山金字屡更张。笙箫远，帘幕闷重廊。
</font><p></p>
&nbsp;&nbsp;&nbsp;&nbsp;车马暗尘香。一邦如蜡日，尽豪狂。游人归路笑声长。长歌里，击壤咏陶唐。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（赠妓）</font></span></font></font></p>
<ul>
&nbsp;&nbsp;&nbsp;&nbsp;十二峰前朝复暮，忽愁望断行云。梦回江浦晓风清。远山思翠黛，蔓草记罗裙。
</font><p></p>
&nbsp;&nbsp;&nbsp;&nbsp;锦字织成千万恨，翻成第入新声。幽期谁为反离魂。主人无浪语，狂客最钟情。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（赠贺子忱二侍妾二首）</font></span></font></font></p>
<ul>
&nbsp;&nbsp;&nbsp;&nbsp;霓作衣裳冰作在，铅华不鹛煺妗Ａ俜缂复逐行云。自从留得住，不肯系仙裙。
</font><p></p>
&nbsp;&nbsp;&nbsp;&nbsp;对客挥毫惊满座，银钩虿尾争新。数行草圣妙如神。从今王逸少，不学卫夫人。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;家在蓬莱山下住，乘风时到尘寰。双凫偶堕网罗间。惊容凝粉泪，愁鬓乱云鬟。
</font><p></p>
&nbsp;&nbsp;&nbsp;&nbsp;人世风波难久驻，云霞终反仙关。虚无仙路拥归鸾。却随烟雾去，长向洞天闲。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（范丞相夫人生日）</font></span></font></font></p>
<ul>
&nbsp;&nbsp;&nbsp;&nbsp;玉楼玄圃，旧是神仙伴。鸣佩时朝紫皇殿。种蟠桃成树，碧柰开花，著子满，金母盘中屡献。
</font><p></p>
&nbsp;&nbsp;&nbsp;&nbsp;飘然乘彩凤，东望蓬莱，曾共扁舟五湖泛。正珈笄未老，兰玉盈前，春欲转、喜对芳辰开宴。愿绿发朱颜镇长新，教岁岁年年，寿觞深劝。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（前题）</font></span></font></font></p>
<ul>
&nbsp;&nbsp;&nbsp;&nbsp;海国寒轻，江南春早，小梅已漏芳妍。岁前冬后，和气欲回旋。此际瑶台阆苑，仙人下、白玉云Z。人间世，风帆月棹，同泛五湖船。
</font><p></p>
&nbsp;&nbsp;&nbsp;&nbsp;当年。参谒地，鱼轩象服，锵佩朝天。向闽邦开国，福地真传。今日华筵寿校儿孙拥、兰玉相鲜。休辞□，蓬莱清浅，看取变桑田。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（赐茶）</font></span></font></font></p>
<ul>
&nbsp;&nbsp;&nbsp;&nbsp;犀隐雕龙，蟾将威凤，建溪初贡新芽。九天春色，先到列仙家。今日磨圭碎璧，天香动、风入窗纱。清泉嫩，江南锡乳，一脉贯天涯。
</font><p></p>
&nbsp;&nbsp;&nbsp;&nbsp;芳华。瑶圃宴，群真飞佩，同引流霞。醉琼筵红绿，眼乱繁花。一碗分云饮露，尘凡尽、牛斗何赊。归途稳，清飙两腋，不用泛灵槎。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（坐上和何司户）</font></span></font></font></p>
<ul>
&nbsp;&nbsp;&nbsp;&nbsp;堂堂七尺，懔一时人物，孤映三蜀。闲雅风流豪醉后，犹有临邛遗俗。十载虞庠，一官楚塞，雅操凌寒玉。江山千里，惠然来慰幽独。
</font><p></p>
&nbsp;&nbsp;&nbsp;&nbsp;落笔妙语如神，两章入手，不觉珠盈掬。从此西归荣耀处，宁假华旌高纛。乐府新声，郢都余唱，应纪阳春曲。老夫一醉，故人高义堪服。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（荆门军宋签判、陶教授许尉同坐）</font></span></font></font></p>
<ul>
&nbsp;&nbsp;&nbsp;&nbsp;蒙泉岁晚，偶扁舟、同泛一池寒渌。四者难并谁信道，草草幽欢能足。美景良辰，赏心乐事，更有人如玉。今宵此会，陋邦惊破衰俗。
</font><p></p>
&nbsp;&nbsp;&nbsp;&nbsp;豪俊傅粉诸孙，几年分袂，一笑还相逐。痛饮厌厌清夜永，那管更深催促。宋玉词章，陶潜风概，况继前贤躅。故人未至，座中仍对梅福。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（别妓）</font></span></font></font></p>
<ul>
&nbsp;&nbsp;&nbsp;&nbsp;柳花飞絮，又还是、清明寂寞时节。洞府人间嗟素手，今日匆匆分拆。巧笑难成，含情谁解，顾影无颜色。风流满面，却成春恨凄恻。
</font><p></p>
&nbsp;&nbsp;&nbsp;&nbsp;云鬓从ED51金蝉，纷纷红泪，千点胭脂湿。聚调轻盈离调惨，声入低空愁碧。祖帐将收，骊驹欲驾，去也劳相忆。伤心南浦，断肠芳草如积。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（和钱处和上元）</font></span></font></font></p>
<ul>
&nbsp;&nbsp;&nbsp;&nbsp;元夜风光，上都灯火，辉映春色。鳌冠仙山，龙衔瑞烛，银阙凌空碧。紫烟深拥，黄云孤起，人喜乍瞻天日。□云里，□□□□，侍臣□□鹄立。
</font><p></p>
&nbsp;&nbsp;&nbsp;&nbsp;雾收霞卷，珠帘开遍，翠暮娉婷争出。倾国丛中，钧天合处，忽听鸣清跸。貂裘小帽，随车信马，犹忆少年豪逸。如今对，山城皓月，但余叹息。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（范觉民生日）</font></span></font></font></p>
<ul>
&nbsp;&nbsp;&nbsp;&nbsp;江国东风早，芳菲又、迤逦报寒梅。正元气孕和，小春归候，数丁千载，喜动三台。向此际，上天开景运，王国产英材。想崇岳洞天，暗书苔藓，海山烟雨，空锁楼台。
</font><p></p>
&nbsp;&nbsp;&nbsp;&nbsp;煌煌天人表，琼林与瑶树，照映庭槐。中有丽天星斗，惊世风雷。况朱颜绿发，年光鼎盛，绣裳华衮，人望归来。好对玳筵满举，眉寿觥。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
