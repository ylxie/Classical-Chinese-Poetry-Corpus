<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张孝祥</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">六州歌头</font></font></font></p>
<ul>
&nbsp;&nbsp;&nbsp;&nbsp;长淮望断，关塞莽然平。征尘暗，霜风劲，悄边声。黯销凝。追想当年事，殆天数，非人力，洙泗上，弦歌地，亦＿腥。隔水毡乡，落日牛羊下，区脱纵横。看名王宵猎，骑火一川明。笳鼓悲鸣。遣人惊。
</font><p></p>
&nbsp;&nbsp;&nbsp;&nbsp;念腰间箭，匣中剑，空埃蠹，竟何成。时易失，心徒壮，岁将零。渺神京。干羽方怀远，静烽燧，且休兵。冠盖使，纷驰骛，若为情。闻道中原遗老，常南望、羽葆霓旌。使行人到此，忠愤气填膺。有泪如倾。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为总得居士寿）</font></span></font></font></p>
<ul>
&nbsp;&nbsp;&nbsp;&nbsp;隆中三顾客，圯上一编书。英雄当日感会，余事了寰区。千载神交二子，一笑眇然兹世。却愿驾柴车。长忆淮南岸，耕钓混樵渔。
</font><p></p>
&nbsp;&nbsp;&nbsp;&nbsp;忽扁舟，凌骇浪，到三吴。纶巾羽扇容与，争看列仙儒。不为莼鲈笠泽，便挂衣冠神武，此兴渺江湖。举酒对明月，高曳九霞裾。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（凯歌上刘恭父）</font></span></font></font></p>
<ul>
&nbsp;&nbsp;&nbsp;&nbsp;猩鬼啸篁竹，玉帐夜分弓。少年荆楚剑客，突骑锦b红。千里风飞雷厉，四棱星流彗扫，萧斧v春葱。谈笑青油幕，日奏捷书同。
</font><p></p>
&nbsp;&nbsp;&nbsp;&nbsp;诗书帅，黄阁老，黑头公。家传鸿宝秘略，小试不言功。闻道玺书频下，看即沙堤归去，帷幄且从容。君王自神武，一举朔庭空。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（泛湘江）</font></span></font></font></p>
<ul>
&nbsp;&nbsp;&nbsp;&nbsp;濯足夜滩急，发北风凉。吴山楚泽行遍，只欠到潇湘。买得扁舟归去，此事天公付我，六月下沧浪。蝉蜕尘埃外，蝶梦水云乡。
</font><p></p>
&nbsp;&nbsp;&nbsp;&nbsp;制荷衣，纫兰佩，把琼芳。湘妃起舞一笑，抚瑟奏清商。唤起九歌忠愤，拂拭三闾文字，还与日争光。莫遣儿辈觉，此乐未渠央。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（金山观月）</font></span></font></font></p>
<ul>
&nbsp;&nbsp;&nbsp;&nbsp;江山自雄丽，风露与高寒。寄声月姊，借我玉鉴此中看。幽壑鱼龙悲啸，倒影星辰摇动，海气夜漫漫。涌起白银阙，危驻紫金山。
</font><p></p>
&nbsp;&nbsp;&nbsp;&nbsp;表独立，飞霞佩，切云冠。漱冰濯雪，眇视万里一毫端。回首三山何处，闻道群仙笑我，要我欲俱还。挥手从此去，翳凤更骖鸾。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（汪德邵无尽藏）</font></span></font></font></p>
<ul>
&nbsp;&nbsp;&nbsp;&nbsp;淮楚襟带地，云梦泽南州，沧江翠壁佳处，突兀起红楼。凭仗使君胸次，与问老仙何在，长啸俯清秋。试遣吹箫看，骑鹤恐来游。
</font><p></p>
&nbsp;&nbsp;&nbsp;&nbsp;欲乘风，凌万顷，泛扁舟。山高月小，霜露既降，凛凛不能留。一吊周郎羽扇，尚想曹公横槊，兴废两悠悠。此意无尽藏，分付水东流。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（隐静山观雨）</font></span></font></font></p>
<ul>
&nbsp;&nbsp;&nbsp;&nbsp;青嶂度云气，幽壑舞回风。山神助我奇观，唤起碧霄龙。电掣金蛇千丈，雷震灵龟万叠，汹汹欲崩空。尽泻银潢水，倾入宝莲宫。
</font><p></p>
&nbsp;&nbsp;&nbsp;&nbsp;坐中客，凌积翠，看奔洪。人间应失匕筋，此地独从容。洗了从来尘垢，润及无边焦槁，造物不言功。天宇忽开霁，日在五云东。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（桂林集句）</font></span></font></font></p>
<ul>
&nbsp;&nbsp;&nbsp;&nbsp;五岭皆炎热，宜人独桂林，江南驿使未到，梅蕊破春心。繁会九衢三市，缥缈层楼杰观，雪片一冬深。自是清凉国，莫遣瘴烟侵。
</font><p></p>
&nbsp;&nbsp;&nbsp;&nbsp;江山好，青罗带，碧玉簪。平沙细浪欲尽，陡起忽千寻。家种黄柑丹荔，户拾明珠翠羽，箫鼓夜沈沈。莫问骖鸾事，有酒且频斟。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（桂林中秋）</font></span></font></font></p>
<ul>
&nbsp;&nbsp;&nbsp;&nbsp;今夕复何夕，此地过中秋。尝心亭上唤客，追忆去年游。千里江山如画，万井笙歌不夜，扶路看遨头。玉界拥银阙，珠箔卷琼钩。
</font><p></p>
&nbsp;&nbsp;&nbsp;&nbsp;驭风去，忽吹到，岭边州。去年明月依旧，还照我登楼。楼下水明沙静，楼外参横斗转，搔首思悠悠。老子兴不浅，聊复此淹留。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和庞佑父）</font></span></font></font></p>
<ul>
&nbsp;&nbsp;&nbsp;&nbsp;雪洗虏尘静，风约楚云留。何人为写悲壮，吹角古城楼。湖海平生豪气，关塞如今风景，剪烛看吴钩。剩喜然犀处，骇浪与天浮。
</font><p></p>
&nbsp;&nbsp;&nbsp;&nbsp;忆当年，周与谢，富春秋，小乔初嫁，香囊未解，勋业故优游。赤壁矶头落照，肥水桥边衰草，渺渺唤人愁。我欲剩风去，击楫誓中流。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为时传之寿）</font></span></font></font></p>
<ul>
&nbsp;&nbsp;&nbsp;&nbsp;云海漾空阔，风露凛高寒。仙翁鹤驾，羽节缥缈下天端。指点虚无征路，时见双凫飞舞，挥朱隘尘寰。吹笛向何处，海上有三山。
</font><p></p>
&nbsp;&nbsp;&nbsp;&nbsp;彩衣新，鱼服丽，更朱颜。蟠桃未熟，千岁容与且人间。早晚金泥封诏，归侍玉皇香案，踵武列仙班。玉骨自难老，未用九霞丹。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为方务德侍郎寿）</font></span></font></font></p>
<ul>
&nbsp;&nbsp;&nbsp;&nbsp;紫橐论思旧，碧落拜除新。内家敕使，传诏亲付玉麒麟。千里江山增丽，是处旌旗改色，佳气郁轮b。看取连宵雪，借与万家春。
</font><p></p>
&nbsp;&nbsp;&nbsp;&nbsp;建崇牙，开盛府，是生辰。十州老稚，都向今日祝松椿。多少活人阴德，合享无边长算，惟有我知君。来岁更今日，一气转洪钧。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（垂虹亭）</font></span></font></font></p>
<ul>
&nbsp;&nbsp;&nbsp;&nbsp;舣棹太湖岸，天与水相连。垂虹亭上，五年不到故依然。洗我征尘三斗，快揖商飚千里，鸥鹭亦翩翩。身在水晶阙，真作驭风仙。
</font><p></p>
&nbsp;&nbsp;&nbsp;&nbsp;望中秋，无五日，月还圆。倚栏清啸孤发，惊起壑龙眠。欲酹鸱夷西子，未办当年功业，空击五湖船。不用知余事，莼鲈正芳鲜。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送刘恭父趋朝）</font></span></font></font></p>
<ul>
&nbsp;&nbsp;&nbsp;&nbsp;鳌禁辍颇牧，熊轼赖龚黄。一时林莽千险，蜂午要驱攘。金版六韬初试，烟敛山空野迥，低草见牛羊。旒纩释南顾，戈甲濯银潢。
</font><p></p>
&nbsp;&nbsp;&nbsp;&nbsp;玉书下，褒懿绩，促曹装。帝宸天近，红旆东去带朝阳。归辅五云丹陛，回首楚楼千里，遗爱满潇湘。应记依刘客，曾此奉离觞。
</font><p></p>
</ul><p></p>
<p align="center"><font face="黑体" size="3" color="#000080">多丽</font></font></font></p>
<ul>
&nbsp;&nbsp;&nbsp;&nbsp;景萧疏，楚江那更高秋。远连天、茫茫都是，败芦枯蓼汀洲。认炊烟、几家蜗舍，映夕照、一簇渔舟。去国虽遥，宁亲渐近，数峰青处是吾州。便乘取、波平风静，荃棹且夷犹。关情有，冥冥去雁，拍拍轻鸥。
</font><p></p>
&nbsp;&nbsp;&nbsp;&nbsp;忽追思、当年往事，惹起无限羁愁。拄笏朝来多爽气，秉烛夜永足清游。翠袖香寒，朱弦韵悄，无情江水只东流。＿楼晚，清商哀怨，还听隔船讴。无言久，余霞散绮，烟际帆收。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;送归云去雁，淡寒采、满溪楼。正佩解湘腰，钗孤楚鬓，鸾鉴分收。凝情望行处路，但疏烟远树织离忧。只有楼前溪水，伴人清泪长流。
</font><p></p>
&nbsp;&nbsp;&nbsp;&nbsp;霜华夜永逼衾n。唤谁护衣篝。念粉馆重来，芳尘未扫，争见嬉游。情知闷来＿酒，奈回肠、不醉只添愁。脉脉无言竟日，断魂双鹜南州。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;紫箫吹散后，恨燕子、只空楼。念璧月长亏，玉簪中断，覆水难收。青鸾送碧云句，道霞扃雾锁不堪忧。情与文梭共织，怨随宫叶同流。
</font><p></p>
&nbsp;&nbsp;&nbsp;&nbsp;人间天上两悠悠。暗泪洒灯篝。记谷口园林，当时驿舍，梦里曾游。银屏低闻笑语，但醉时冉冉醒时愁。拟把菱花一半，试寻高价皇州。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（望九华山作）</font></span></font></font></p>
<ul>
&nbsp;&nbsp;&nbsp;&nbsp;竹舆晓入青阳，细风凉月天如洗。峰回路转，云舒霞卷，了非人世。转就丹砂，铸成金鼎，碧光相倚。料天关虎守，箕畴龙负，开神秘、留兹地。
</font><p></p>
&nbsp;&nbsp;&nbsp;&nbsp;缥缈珠幢羽卫。望蓬莱、初无弱水。仙人拍手，山头笑我，尘埃满袂。春锁瑶房，雾迷芝圃，昔游都记。怅世缘未了，匆匆又去，空凝伫、烟霄里。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;平生只说浯溪，斜阳唤我归船系。月华未吐，波光不动，新凉如水。长啸一声，山呜谷应，栖禽惊起。问元颜去后，水流花谢，当年事、凭谁记。
</font><p></p>
&nbsp;&nbsp;&nbsp;&nbsp;须信两翁不死。驾飞车、时游兹地。漫郎宅里，中兴碑下，应留屐齿。酌我清尊，洗公孤愤，来同一醉。待相将把袂，清都归路，骑鹤去、三千岁。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（过洞庭）</font></span></font></font></p>
<ul>
&nbsp;&nbsp;&nbsp;&nbsp;洞庭青草，近中秋、更无一点风色。玉鉴琼田三万顷，著我扁舟一叶。素月分辉，明河共影，表里俱澄澈。悠然心会，妙处难与君说。
</font><p></p>
&nbsp;&nbsp;&nbsp;&nbsp;应念岭海经年，孤光自照，肝肺皆冰雪。短发萧骚襟袖冷，稳泛沧浪空阔。尽吸西江，细斟北斗，万象为宾客。扣舷独笑，不知今夕何夕。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（张仲钦提刑行边）</font></span></font></font></p>
<ul>
&nbsp;&nbsp;&nbsp;&nbsp;弓刀陌上，净蛮烟瘴雨，朔云边雪。幕府横驱三万里，一把平安遥接。方丈三韩，西山八诏，慕义羞椎结。梯航入贡，路经头痛身热。
</font><p></p>
&nbsp;&nbsp;&nbsp;&nbsp;今代文武通人，青霄不上，却把南州节。虏马秋肥雕力健，应看名王宵猎。壮士长歌，故人一笑，趁得梅花月。王春奏计，便须平步清切。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（欲雪呈朱漕元顺）</font></span></font></font></p>
<ul>
&nbsp;&nbsp;&nbsp;&nbsp;朔风吹雨，送凄凉天气，垂垂欲雪。万里南荒云雾满，弱水蓬莱相接。冻合龙冈，寒侵铜柱，碧海冰澌结。凭高一笑，问君何处炎热。
</font><p></p>
&nbsp;&nbsp;&nbsp;&nbsp;家在楚尾吴头，归期犹未，对此惊时节。忆得年时貂帽暖，铁马千群观猎。狐兔成车，笙歌震地，归踏层城月。持杯且醉，不须北望凄切。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;绣衣使者，度郢中绝唱，《阳春白雪》。人物应须天上去，一日君恩三接。粉省香浓，宫床锦重，更把丝P结。臣心如水，不教炙手成热。
</font><p></p>
&nbsp;&nbsp;&nbsp;&nbsp;还记岭海相从，长松千丈，映我秋竿节。忍冻推敲清兴满，风里乌巾猎猎。只要东归，归心入梦，梦泛寒江月。不因莼鲈，白头亲望真切。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;星沙初下，望重湖远水，长云漠漠。一叶扁舟谁念我，今日天涯飘泊。平楚南来，大江东去，处处风波恶。吴中何地，满怀俱是离索。
</font><p></p>
&nbsp;&nbsp;&nbsp;&nbsp;常记送我行时，绿波亭上，泣透青罗薄。樯燕低飞人去后，依旧湘城帘幕。不尽山川，无穷烟浪，幸负秦楼约。渔歌声断，为君双泪倾落。
</font><p></p>
</ul><p></p>
<p align="center"><font face="黑体" size="3" color="#000080">雨中花慢</font></font></font></p>
<ul>
&nbsp;&nbsp;&nbsp;&nbsp;一叶凌波，十里驭风，烟鬟雾鬓萧萧。认得兰皋琼佩，水馆冰绡。秋霁明霞乍吐，曙凉宿霭初消。恨微颦不语，少进还收，伫立超遥。
</font><p></p>
&nbsp;&nbsp;&nbsp;&nbsp;神交冉冉，愁思盈盈，断魂欲遣谁招。犹自待、青鸾传信，乌鹊成桥。怅望胎仙琴叠，忍看翡翠兰苕。梦回人远，红云一片，天际笙箫。
</font><p></p>
</ul><p></p>
<p align="center"><font face="黑体" size="3" color="#000080">二郎神</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;坐中客。共千里、潇湘秋色。渐万宝西成农事了，靼斩看、黄云阡陌。乔□橘洲风浪稳，岳镇耸、倚天青壁。追前事、与亡相续，空与山川陈迹。
</font><p></p>
&nbsp;&nbsp;&nbsp;&nbsp;南国。都会繁盛，依然似昔。聚翠羽明珠三市满，楼观涌、参差金碧。乞巧处、家家追乐事，争要做、丰年七夕。愿明年强健，百姓欢娱，还如今日。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;秋满蘅皋，烟芜外、吴山历历。风乍起、兰舟不住，浪花摇碧。离岸橹声惊渐远，盈襟泪颗凄犹滴。问此情、能有几人知，新相识。
</font><p></p>
&nbsp;&nbsp;&nbsp;&nbsp;追往事，欢连夕。经旧馆，人非昔。把轻颦浅笑，细思重忆。红叶题诗谁与寄，青楼薄＿空遗迹。但长洲、茂苑草萋萋，愁如织。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（于湖怀古）</font></span></font></font></p>
<ul>
&nbsp;&nbsp;&nbsp;&nbsp;千古凄凉，兴亡事、但悲陈迹。凝望眼、吴波不动，楚山丛碧。巴滇绿骏追风远，武昌云旆连江赤。笑老奸、遗臭到如今，留空壁。
</font><p></p>
&nbsp;&nbsp;&nbsp;&nbsp;边书静，烽烟息。通轺传，销锋镝。仰太平天子，坐收长策。＿踏扬州开帝里，渡江天马龙为匹。看东南、佳气郁葱葱，传千亿。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（行湘阴）</font></span></font></font></p>
<ul>
&nbsp;&nbsp;&nbsp;&nbsp;漠漠飞来双属玉。一片秋光，染就潇湘绿。雪转寒芦花蔌。晚风细起波纹＿。
</font><p></p>
&nbsp;&nbsp;&nbsp;&nbsp;落日闲云归意促。小倚蓬窗，写作思家曲。过尽碧湾三十六。扁舟只在滩头宿。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（怀于湖）</font></span></font></font></p>
<ul>
&nbsp;&nbsp;&nbsp;&nbsp;恰则杏花红一树。捻指来时，结子青无数。漠漠春阴缠柳絮。一天风雨将春去。
</font><p></p>
&nbsp;&nbsp;&nbsp;&nbsp;春到家山须小住。芍药樱桃，更是寻芳处。绕院碧莲三百亩。留春伴我春应许。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送刘恭父）</font></span></font></font></p>
<ul>
&nbsp;&nbsp;&nbsp;&nbsp;画戟游闲刀入鞘。安石榴花，影落红栏小。似劝先生须饮。枕中鸿宝微传妙。
</font><p></p>
&nbsp;&nbsp;&nbsp;&nbsp;衮衮锋车还急诏。满眼潇湘，总是恩波渺。归去槐庭思楚峤。觚棱月晓期分照。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送姚主管横州）</font></span></font></font></p>
<ul>
&nbsp;&nbsp;&nbsp;&nbsp;君泛仙槎银海去。后日相思，地角天涯路。草草杯盘深夜语。冥冥四月黄梅雨。
</font><p></p>
&nbsp;&nbsp;&nbsp;&nbsp;莫拾明珠并翠羽。但使邦人，爱我如慈母。待得政成民按堵。朝天衣袂翩翩举。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（上元设醮）</font></span></font></font></p>
<ul>
&nbsp;&nbsp;&nbsp;&nbsp;咏彻琼章夜向阑。天移星斗下人间。九光倒影腾青简，一气回春绕绛坛。
</font><p></p>
&nbsp;&nbsp;&nbsp;&nbsp;瞻北阙，祝南山。遥知仙仗簇清班。何人曾侍传柑宴，翡翠帘开识圣颜。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;子夜封章扣紫清。五霞光里佩环声。驿传风火龙鸾舞，步入烟霄孔翠迎。
</font><p></p>
&nbsp;&nbsp;&nbsp;&nbsp;瑶简重，羽衣轻。金童双引到通明。三湘五＿同民乐，万岁千秋与帝龄。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;忆昔追游翰墨场。武夷仙伯较文章。琅函奏号银台省，毡笔书名御苑墙。
</font><p></p>
&nbsp;&nbsp;&nbsp;&nbsp;经十载，过三湘。横楣丽锦照传觞。醉余吐出胸中墨，只欠彭宣到后堂。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;月地云阶欢意阑。仙姿不合住人间。骖鸾已恨车尘远，泣凤空余烛影残。情脉脉，泪珊珊。梅花音信隔关山。只应楚雨清留梦，不那吴霜绿易斑。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（提刑仲钦行部万里，阅四月而后来归，辄成，为太夫人寿）</font></span></font></font></p>
<ul>
&nbsp;&nbsp;&nbsp;&nbsp;去日清霜菊满丛。归来高柳絮缠空。长驱万里山收瘴，径度层波海不风。
</font><p></p>
&nbsp;&nbsp;&nbsp;&nbsp;阴德遍，岭西东。天教慈母寿无穷。遥知今夕称觞处，衣彩还将衣绣同。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（为老母寿）</font></span></font></font></p>
<ul>
&nbsp;&nbsp;&nbsp;&nbsp;阿母蟠桃不记春。长沙星里寿星明。金花罗纸新裁诏，贝叶旁行别授经。
</font><p></p>
&nbsp;&nbsp;&nbsp;&nbsp;同犬子，祝龟龄。天教二老鬓长青。明年今日称觞处，更有孙枝满谢庭。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（赠饯横州子山）</font></span></font></font></p>
<ul>
&nbsp;&nbsp;&nbsp;&nbsp;舞凤飞龙五百年。尽将锦绣里山川。王家券册诸孙嗣，主第笙歌故国传。
</font><p></p>
&nbsp;&nbsp;&nbsp;&nbsp;居玉铉，拥金蝉。只今门户庆蝉联。君侯合侍明光殿，且作横槎海上仙。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（饯刘恭父）</font></span></font></font></p>
<ul>
&nbsp;&nbsp;&nbsp;&nbsp;浴殿西头白玉堂。湘江东畔碧油幢。北辰躔次瞻星象，南国山川解印章。
</font><p></p>
&nbsp;&nbsp;&nbsp;&nbsp;随步武，谢恩光。送公归趣舍人装。它年若肯传衣钵，今日应须酹寿觞。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（饯刘恭父）</font></span></font></font></p>
<ul>
&nbsp;&nbsp;&nbsp;&nbsp;割镫难留乘马东。花枝争看袅长红。衮衣空使斯民恋，绿竹谁歌入相同。
</font><p></p>
&nbsp;&nbsp;&nbsp;&nbsp;回武事，致年丰。几多遗爱在湘中。须知楚水枫林下，不似初闻长乐钟。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（平国弟生日）</font></span></font></font></p>
<ul>
&nbsp;&nbsp;&nbsp;&nbsp;楚楚吾家千里驹。老人心事正关渠。风流合是阶除玉，爱惜真成掌上珠。
</font><p></p>
&nbsp;&nbsp;&nbsp;&nbsp;纡彩绶，荐芳壶。老人还醉弟兄扶。问将何物为儿寿，付与家传万卷书。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（荆州别同官）</font></span></font></font></p>
<ul>
&nbsp;&nbsp;&nbsp;&nbsp;又向荆州住半年。西风催放五湖船。来时露菊团金颗，去日池荷叠绿钱。
</font><p></p>
&nbsp;&nbsp;&nbsp;&nbsp;斟别酒，扣离弦。一时宾从最多贤。今宵拚醉花迷坐，后夜相思月满川。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;忆昔彤庭望日华。匆匆笔梦生花。郁轮袍曲惭新奏，风送银湾犯斗槎。
</font><p></p>
&nbsp;&nbsp;&nbsp;&nbsp;追往事，甫新瓜。飞蓬何事及兰麻。一江湘水流余润，十里河堤筑浅沙。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;瞻跸门前识个人。柳眉桃脸不胜春。短襟衫子新来棹，四直冠儿内样新。
</font><p></p>
&nbsp;&nbsp;&nbsp;&nbsp;秋色净，晓妆匀。不知何事在风尘。主翁若也怜幽独，带取妖饶上玉宸。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（赠卢坚叔）</font></span></font></font></p>
<ul>
&nbsp;&nbsp;&nbsp;&nbsp;卢敖夫归骖鸾侣。相敬如宾主。森然兰玉满尊前。举案齐眉乐事、看年年。
</font><p></p>
&nbsp;&nbsp;&nbsp;&nbsp;我家白发双垂雪。已是经年别。今宵归梦楚江滨。也学君家儿子、寿吾亲。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（无为作）</font></span></font></font></p>
<ul>
&nbsp;&nbsp;&nbsp;&nbsp;雪消烟涨清江浦。碧草春无数。江南几树夕阳红。点点归帆吹尽、晚来风。
</font><p></p>
&nbsp;&nbsp;&nbsp;&nbsp;楼头自L昭华管。我已无肠断。断行双雁向人飞。织锦回文空在、寄它谁。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;柳梢梅萼春全未。谁会伤春意。一年好处是新春。柳底梅边只欠、那人人。
</font><p></p>
&nbsp;&nbsp;&nbsp;&nbsp;凭春约住梅和柳。略待些时候。锦帆风送彩舟来。却遣香苞娇叶、一齐开。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（邢少连送末利）</font></span></font></font></p>
<ul>
&nbsp;&nbsp;&nbsp;&nbsp;北窗凉透，南窗月上，浴罢满怀风露。不知何处有花来，但怪底、清香无数。
</font><p></p>
&nbsp;&nbsp;&nbsp;&nbsp;炎州珍产，吴儿未识，天与幽芳独步。冰肌玉骨岁寒时，倩间止、堂中留住。|<间止、少连堂名。>|
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（落梅）</font></span></font></font></p>
<ul>
&nbsp;&nbsp;&nbsp;&nbsp;吹香成阵，飞花如雪，不那朝来风雨。可怜无处避春寒，但玉立、仙衣数缕。
</font><p></p>
&nbsp;&nbsp;&nbsp;&nbsp;清愁万斛，柔肠千结，醉里一时分付。与君不用叹飘零，待结子、成阴归去。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;横波滴素，遥山蹙翠，江北江南肠断。不知何处驭风来，云雾里、钗横鬓乱。
</font><p></p>
&nbsp;&nbsp;&nbsp;&nbsp;香罗叠恨，蛮笺写意，付与瑶台女伴。醉时言醒时羞，道醒了、休教再看。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（平国弟生日）</font></span></font></font></p>
<ul>
&nbsp;&nbsp;&nbsp;&nbsp;湘江东畔，去年今日，堂上簪缨罗绮。弟兄同拜寿尊前，共一笑、欢欢喜喜。
</font><p></p>
&nbsp;&nbsp;&nbsp;&nbsp;渚宫风月，边城鼓角，更好亲庭一醉。醉时重唱去年词，愿来岁、强如今岁。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（以酒果为黄子默寿）</font></span></font></font></p>
<ul>
&nbsp;&nbsp;&nbsp;&nbsp;南州名酒，北园珍果，都与黄香为寿。风流文物是家传，睨血指、旁观袖手。
</font><p></p>
&nbsp;&nbsp;&nbsp;&nbsp;东风消息，西山爽气，总聚君家户牖。旧时曾识玉堂仙，在帝所、频开荐口。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（戏赠吴伯承侍儿）</font></span></font></font></p>
<ul>
&nbsp;&nbsp;&nbsp;&nbsp;明珠盈斗，黄金作屋，占了湘中秋色。金风玉露不胜情，看天上、人间今夕。
</font><p></p>
&nbsp;&nbsp;&nbsp;&nbsp;枝头一点，琴心三叠，算有诗名消得。野堂从此不萧疏，问何日、尊前唤客。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（别立之）</font></span></font></font></p>
<ul>
&nbsp;&nbsp;&nbsp;&nbsp;黄陵庙下，送君归去，上水船儿一支。离歌声断酒杯空，容易里、东西南北。
</font><p></p>
&nbsp;&nbsp;&nbsp;&nbsp;重湖风月，九秋天气，冉冉清愁如织。我家住在楚江滨，为频寄、双鱼素尺。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（为老人寿）</font></span></font></font></p>
<ul>
&nbsp;&nbsp;&nbsp;&nbsp;东明大士，吾家老子，是一元知非二。共携甘雨趁生朝，做万里、丰年欢喜。
</font><p></p>
&nbsp;&nbsp;&nbsp;&nbsp;司空山上，长沙星里，乞与无边祥瑞。仙家日用镇常春，笑人说、长生久视。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（送朱元晦行，张钦夫、邢少连同集张孝祥）</font></span></font></font></p>
<ul>
&nbsp;&nbsp;&nbsp;&nbsp;江上送归船。风雨排空浪拍天。赖有清尊浇别恨，凄然。宝蜡烧花看吸川。
</font><p></p>
&nbsp;&nbsp;&nbsp;&nbsp;楚舞对湘弦。暖响围春锦帐毡。坐上定知无俗客，俱贤。便是朱张与少连。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;杨柳东风，海棠春雨。清愁冉冉无来处。曲径惊飞峡蝶丛，回塘冻湿鸳鸯侣。
</font><p></p>
&nbsp;&nbsp;&nbsp;&nbsp;舞彻霓裳，歌残金缕。＿芜白芷愁烟渚。不识阳台梦里云，试听华表归来语。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（长沙牡丹花极小，戏作此词，）</font></span></font></font></p>
<ul>
&nbsp;&nbsp;&nbsp;&nbsp;并以二枝为伯承、钦夫诸兄一觞之荐\\
</font><p></p>
&nbsp;&nbsp;&nbsp;&nbsp;洛下根株，江南栽种。天香国色千金重。花边三阁建康春，风前十里扬州梦。
</font><p></p>
&nbsp;&nbsp;&nbsp;&nbsp;油壁轻车，青丝短。看花日日催宾从。而今何许定王城，一枝且为邻翁送。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（荆南作）</font></span></font></font></p>
<ul>
&nbsp;&nbsp;&nbsp;&nbsp;旋葺荒园，初开小径。物华还与东风竞。曲槛晖晖落照明，高城冉冉孤烟暝。
</font><p></p>
&nbsp;&nbsp;&nbsp;&nbsp;柳色金寒，梅花雪静。道人随处成幽兴。一杯不惜小淹留，归期已理沧浪艇。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;万里扁舟，五年三至。故人相见忧堪喜。山阴乘兴不须回，毗耶问疾难为对。
</font><p></p>
&nbsp;&nbsp;&nbsp;&nbsp;不药身轻，高谈心会。匆匆我又成归计。它时江海肯相寻，绿蓑青＿看清贵。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（五月十三日月甚佳）</font></span></font></font></p>
<ul>
&nbsp;&nbsp;&nbsp;&nbsp;藕叶池塘，榕阴庭院。年时好月今宵见。云鬟玉臂共清寒，冰绡雾＿谁裁剪。
</font><p></p>
&nbsp;&nbsp;&nbsp;&nbsp;扑粉□绵，侵尘宝扇。遥知掩抑成凄怨。去程何许是归程，离觞为我深深劝。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（送别刘子思）</font></span></font></font></p>
<ul>
&nbsp;&nbsp;&nbsp;&nbsp;古屋丛祠，孤舟野渡。长年与客分携处。漠漠愁阴岭上云，萧萧别意溪边树。
</font><p></p>
&nbsp;&nbsp;&nbsp;&nbsp;我已北归，君方南去。天涯客里多岐路。须君早出瘴烟来，江南山色青无数。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（为朱漕寿）</font></span></font></font></p>
<ul>
&nbsp;&nbsp;&nbsp;&nbsp;桂岭南边，湘江东畔。三年两见生申旦。知君心地与天通，天教仙骨年年换。
</font><p></p>
&nbsp;&nbsp;&nbsp;&nbsp;趁此秋风，乘槎霄汉。看看黄纸书来唤。但令丹鼎汞频添，莫辞酒盏春无算。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（张仲钦母夫人寿）</font></span></font></font></p>
<ul>
&nbsp;&nbsp;&nbsp;&nbsp;年年有个人生日，谁似君家。谁似君家。八十慈亲发未华。
</font><p></p>
&nbsp;&nbsp;&nbsp;&nbsp;棠阴阁上棠阴满，满劝流霞。满劝流霞。来岁应添宰路沙。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（张仲钦生日用前韵）</font></span></font></font></p>
<ul>
&nbsp;&nbsp;&nbsp;&nbsp;伯鸾德耀贤夫妇，见说宜家。见说宜家。庭砌森森长玉华。
</font><p></p>
&nbsp;&nbsp;&nbsp;&nbsp;天公遣注长生籍，服日餐霞。服日餐霞。寿纪应须海算沙。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;十分济楚邦之媛，此日追游。雨霁云收。梦入潇湘不那愁。
</font><p></p>
&nbsp;&nbsp;&nbsp;&nbsp;主人白玉堂中老，曾侍凝旒。满酌琼舟。即上虚皇香案头。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;珠灯璧月年时节，纤手同携。今夕谁知。自捻梅花劝一卮。
</font><p></p>
&nbsp;&nbsp;&nbsp;&nbsp;逢人问道归来也，日日佳期。管有来时。趁得收灯也未迟。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;无双谁似黄郎子，自郐无讥。月满星稀。想见歌场夜打围。
</font><p></p>
&nbsp;&nbsp;&nbsp;&nbsp;画眉京兆风流甚，应赋~k。杨柳依依。何日文箫共驾归。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;玉节珠幢出翰林。诗书谋帅眷方深。威声虎啸复龙吟。
</font><p></p>
&nbsp;&nbsp;&nbsp;&nbsp;我是先生门下士，相逢有酒且教斟。高山流水遇知音。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;绝代佳人淑且真。雪为肌骨月为神。烛前花底不胜春。
</font><p></p>
&nbsp;&nbsp;&nbsp;&nbsp;倚竹袖长寒卷翠，凌波袜小暗生尘。十分京洛旧家人。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（瑞香）</font></span></font></font></p>
<ul>
&nbsp;&nbsp;&nbsp;&nbsp;腊后春前别一般。梅花枯淡水仙寒。翠云裘著紫霞冠。
</font><p></p>
&nbsp;&nbsp;&nbsp;&nbsp;仙品只今推第一，清香元不是人间。为君更试小龙团。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（饯郑宪）</font></span></font></font></p>
<ul>
&nbsp;&nbsp;&nbsp;&nbsp;宝蜡烧春夜影红。梅花枝傍锦薰笼。曲琼低卷瑞香风。
</font><p></p>
&nbsp;&nbsp;&nbsp;&nbsp;万里江山供燕几，一时宾主看谈锋。问君归计莫匆匆。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（亲旧蕲口相访）</font></span></font></font></p>
<ul>
&nbsp;&nbsp;&nbsp;&nbsp;六客西来共一舟。吴儿踏浪剪轻鸥。水光山色翠相浮。我欲吹箫明月下，略须棹晚风头。从前五度到蕲州。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;已是人闲不击舟。此心元自不惊鸥。卧看骇浪与天浮。
</font><p></p>
&nbsp;&nbsp;&nbsp;&nbsp;对月只应频举酒，临风何必更搔头。暝烟多处是神州。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（去荆州）</font></span></font></font></p>
<ul>
&nbsp;&nbsp;&nbsp;&nbsp;方舡载酒下江东。箫鼓喧天浪拍空。万山紫翠映云重。
</font><p></p>
&nbsp;&nbsp;&nbsp;&nbsp;拟看岳阳楼上月，不禁石首岸头风。作笺我欲问龙公。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（次韵戏马梦山与妓作别）</font></span></font></font></p>
<ul>
&nbsp;&nbsp;&nbsp;&nbsp;罗袜生尘洛浦东。美人春梦琐窗空。眉山蹙恨几千重。
</font><p></p>
&nbsp;&nbsp;&nbsp;&nbsp;海上蟠桃留结子，渥洼天马去追风。不须多怨主人公。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（梦山未释然，再作）</font></span></font></font></p>
<ul>
&nbsp;&nbsp;&nbsp;&nbsp;一片西飞一片东。高情已逐落花空。旧欢休问几时重。
</font><p></p>
&nbsp;&nbsp;&nbsp;&nbsp;结习正如刀舐蜜，扫除须著絮因风。请君持此问庞公。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;妒妇滩头十八姨。顾狂无赖占佳期。唤它滕六把春欺。
</font><p></p>
&nbsp;&nbsp;&nbsp;&nbsp;孱愁莺莺并燕燕，j惶柳柳与梅梅。东君独自落便宜。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（洞庭）</font></span></font></font></p>
<ul>
&nbsp;&nbsp;&nbsp;&nbsp;行尽潇湘到洞庭。楚天阔处数峰青。旗梢不动晚波平。
</font><p></p>
&nbsp;&nbsp;&nbsp;&nbsp;红蓼一湾纹缬乱，白鱼双尾玉刀明。夜凉船影浸疏星。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（坐上十八客）</font></span></font></font></p>
<ul>
&nbsp;&nbsp;&nbsp;&nbsp;同是瀛洲册府仙。只今聊结社中莲。胡笳按拍酒如川。
</font><p></p>
&nbsp;&nbsp;&nbsp;&nbsp;唤起封姨清晚景，更将荔子荐新圆。从今三夜看婵娟。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（赋微之提刑绣扇）</font></span></font></font></p>
<ul>
&nbsp;&nbsp;&nbsp;&nbsp;只说闽山锦绣帏。忽从团扇得生枝。绉红衫子映丰肌。
</font><p></p>
&nbsp;&nbsp;&nbsp;&nbsp;春线应怜壶漏永，夜针频见烛花摧。尘飞一骑忆来时。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（烟水亭蔡定夫置酒）</font></span></font></font></p>
<ul>
&nbsp;&nbsp;&nbsp;&nbsp;滟滟湖光绿一围。修林断处白鸥飞。天机云锦蘸空飞。
</font><p></p>
&nbsp;&nbsp;&nbsp;&nbsp;乞我百弓真可老，为公一饮醉忘归。扁舟日日弄晴晖。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（母氏生辰，老者同在舟中）</font></span></font></font></p>
<ul>
&nbsp;&nbsp;&nbsp;&nbsp;稳泛仙舟上锦帆。桃花春浪舞清湾。寿星相伴到人间。
</font><p></p>
&nbsp;&nbsp;&nbsp;&nbsp;黄石公传三百字，西王母授九霞丹。银潢有路接三山。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（以贡茶、沈水为扬齐伯寿）</font></span></font></font></p>
<ul>
&nbsp;&nbsp;&nbsp;&nbsp;北苑春风小凤团。炎州沈水胜龙涎。殷勤送与绣衣仙。
</font><p></p>
&nbsp;&nbsp;&nbsp;&nbsp;玉食乡来思苦口，芳名久合上凌烟。天教富贵出长年。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;霜日明霄水蘸空。鸣鞘声里绣旗红。淡烟衰草有无中。
</font><p></p>
&nbsp;&nbsp;&nbsp;&nbsp;万里中原烽火北，一尊浊酒戍楼东。酒阑挥泪向悲风。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（再用韵）</font></span></font></font></p>
<ul>
&nbsp;&nbsp;&nbsp;&nbsp;宫柳垂垂碧照空。九门深处五云红。朱衣只在殿当中。
</font><p></p>
&nbsp;&nbsp;&nbsp;&nbsp;细捻丝梢龙尾北，缓携纶旨凤池东。阿婆三五笑春风。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;日暖帘帏春昼长。纤纤玉指动抨床。低头佯不顾檀郎。
</font><p></p>
&nbsp;&nbsp;&nbsp;&nbsp;豆蔻枝头双蛱蝶，芙蓉花下两鸳鸯。壁间闻得唾茸香。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（侑刘恭父别酒）</font></span></font></font></p>
<ul>
&nbsp;&nbsp;&nbsp;&nbsp;射策金门记昔年。又交藩翰入陶甄。不妨衣钵再三传。
</font><p></p>
&nbsp;&nbsp;&nbsp;&nbsp;粉泪但能添楚竹，罗巾谁解击吴船。捧杯犹愿小留连。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;铃索声干夜未央。曲阑花影步凄凉。莫道岭南冬更暖。君看。梅花如雪月如霜。
</font><p></p>
&nbsp;&nbsp;&nbsp;&nbsp;见说墙西歌吹好，玉人扶坐劝飞觞。老子婆婆成独冷。谁省。自挑寒伦蕴硐恪
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（赠谈献可）</font></span></font></font></p>
<ul>
&nbsp;&nbsp;&nbsp;&nbsp;谈子醉，独立睨东风。未试玉堂挥翰手，只今楚泽钓鱼翁。万事举杯空。
</font><p></p>
&nbsp;&nbsp;&nbsp;&nbsp;谋一笑，一笑与君同。身老南山看射虎，眼高四海送飞鸿。赤岸晚潮通。
</font><p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（南岳铨德观作）</font></span></font></font></p>
<ul>
&nbsp;&nbsp;&nbsp;&nbsp;朝元去，深殿扣瑶钟。天近月明黄道冷，参回斗转碧霄空。身在九光中。
</font><p></p>
&nbsp;&nbsp;&nbsp;&nbsp;风露下，环佩响丁东。玉案烧香萦翠凤，松坛移影动苍龙。归路海霞红。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;轻黄淡绿。可人风韵闲装束。多情早是眉峰蹙。一点秋波，闲里觑人毒。
</font><p></p>
&nbsp;&nbsp;&nbsp;&nbsp;桃花庭院光阴速。铜L谁唱大堤曲。归时想是樱桃熟。不道秋千，谁伴那人蹴。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;朔风弄月吹银霰。帘幕低垂三面。酒入玉肌香软。压得寒威敛。
</font><p></p>
&nbsp;&nbsp;&nbsp;&nbsp;檀槽乍捻么丝慢。弹得相思一半。不道有人肠断。犹作声声颤。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;试问梅何处好，与君藉草携壶。西园清夜片尘无。一天云破碎，两树玉扶疏。
</font><p></p>
&nbsp;&nbsp;&nbsp;&nbsp;谁厌昭华吹古怨，散花便满衣裾。只疑幽梦在清都。星稀河影转，霜重月华孤。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;试问宜楼楼下竹，年来应长新篁。使君五岭又三湘。旧游知好在，熟处更难忘。
</font><p></p>
&nbsp;&nbsp;&nbsp;&nbsp;尚念论心舒^否，只今湖海相望。遥怜阴过酒尊凉。举觞须酹我，门外是清江。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;丝金缕翠幡儿小。裁罗捻线花枝袅。明日是新春。春风生鬓云。
</font><p></p>
&nbsp;&nbsp;&nbsp;&nbsp;吴霜看点点。愁里春来浅。只愿此花枝。年年长带伊。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（诸客往赴东邻之集）</font></span></font></font></p>
<ul>
&nbsp;&nbsp;&nbsp;&nbsp;庭叶翻翻秋向晚。凉砧敲月催金剪。楼上已清寒。不堪频倚栏。
</font><p></p>
&nbsp;&nbsp;&nbsp;&nbsp;邻翁开社瓮。唤客情应重。不醉且无归。醉时归路迷。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;恰则春来春又去。凭谁说与春教住。与问坐中人。几回迎送春。
</font><p></p>
&nbsp;&nbsp;&nbsp;&nbsp;明年春更好。只怕人先老。春去有来时。愿春长见伊。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;东风约略吹罗幕。一檐细雨春阴薄。试把杏花看。湿红娇暮寒。
</font><p></p>
&nbsp;&nbsp;&nbsp;&nbsp;佳人双玉枕。烘醉鸳鸯锦。折得最繁枝。暖香生翠帏。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;玉龙细点三更月。庭花影下余残雪。寒色到书帏。有人清梦迷。
</font><p></p>
&nbsp;&nbsp;&nbsp;&nbsp;墙西歌吹好。烛暖香闺小。多病怯杯觞。不禁冬夜长。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;雪消墙角收灯后。野梅官柳春全透。池阁又东风。烛花烧夜红。
</font><p></p>
&nbsp;&nbsp;&nbsp;&nbsp;一尊留好客。＿尽阑干月。已醉不须归。试听乌夜啼。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;＿芜白芷愁烟渚。曲琼细卷江南雨。心事怯衣单。楼高生晚寒。
</font><p></p>
&nbsp;&nbsp;&nbsp;&nbsp;云鬟香雾湿。翠袖凄余泣。春去有来时。春从沙际归。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（舣舟采石）</font></span></font></font></p>
<ul>
&nbsp;&nbsp;&nbsp;&nbsp;十年长作江头客。樯竿又挂西风席。白鸟去边明。楚山无数青。
</font><p></p>
&nbsp;&nbsp;&nbsp;&nbsp;倒冠仍落佩。我醉君须醉。试问识君不。青山与白鸥。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和州守胡明秀席上）</font></span></font></font></p>
<ul>
&nbsp;&nbsp;&nbsp;&nbsp;乳羝属国归来早。知君胆大身犹小。一节不须论。功名看致君。
</font><p></p>
&nbsp;&nbsp;&nbsp;&nbsp;镇西楼上酒。父老为公寿。晚祝太夫人。年年对诏新。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;胭脂浅染双珠树。东风到处娇无数。不语恨厌厌。何人思故园。
</font><p></p>
&nbsp;&nbsp;&nbsp;&nbsp;故园花烂熳。笑我归来晚。我老只思归。故园花雨时。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;问讯湖边春色，重来又是三年。东风吹我过湖船。杨柳丝丝拂面。
</font><p></p>
&nbsp;&nbsp;&nbsp;&nbsp;世路如今已惯，此心到处悠然。寒光亭下水如天。飞起沙鸥一片。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;风定滩声未已，雨来篷底先知。岸边杨柳最怜伊。忆得船儿曾系。
</font><p></p>
&nbsp;&nbsp;&nbsp;&nbsp;湖雾平吞白塔，茅檐自有青旗。三杯村酒醉如泥。天色寒呵且睡。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;冉冉寒生碧树，盈盈露湿黄花。故人玉节有光华。高会仍逢戏马。
</font><p></p>
&nbsp;&nbsp;&nbsp;&nbsp;万事只今如梦，此身到处为家。与君相遇更天涯。拚了茱萸醉把。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（张钦夫寿）</font></span></font></font></p>
<ul>
&nbsp;&nbsp;&nbsp;&nbsp;诸老何烦荐口，先生自简渊衷。千年圣学有深功。妙处无非日用。
</font><p></p>
&nbsp;&nbsp;&nbsp;&nbsp;已授一编圯下，却须三顾隆中。鸿钧早晚转春风。我亦从君贾勇。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（代五三弟为老母寿）</font></span></font></font></p>
<ul>
&nbsp;&nbsp;&nbsp;&nbsp;慈母行封大国，老仙早上蓬山。天怜阴德遍人间。赐与还丹七返。
</font><p></p>
&nbsp;&nbsp;&nbsp;&nbsp;莫问清都紫府，长教绿鬓朱颜。年年今日彩衣斑。兄弟同扶酒盏。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;盖未知其事，重为感叹，赋此\\
</font><p></p>
&nbsp;&nbsp;&nbsp;&nbsp;不识平原太守，向来水北山人。世间功业谩亏成。华发萧萧满镜。
</font><p></p>
&nbsp;&nbsp;&nbsp;&nbsp;幸有田园故里，聊分风月江城。西湖西畔晚波平。袖手时来照影。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;楼外疏星印水，楼头画烛烘帘。凭高举酒恨厌厌。征路虚无指点。
</font><p></p>
&nbsp;&nbsp;&nbsp;&nbsp;酒兴因君开阔，山容向我增添。一钩新月弄纤纤。浓雾花房半敛。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（阻风三峰下）</font></span></font></font></p>
<ul>
&nbsp;&nbsp;&nbsp;&nbsp;满载一船秋色，平铺十里湖光。波神留我看斜阳。放起鳞鳞细浪。
</font><p></p>
&nbsp;&nbsp;&nbsp;&nbsp;明日风回更好，今宵露宿何妨。水晶宫里奏霓裳。准拟岳阳楼上。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（桂州同僚饯别）</font></span></font></font></p>
<ul>
&nbsp;&nbsp;&nbsp;&nbsp;窗户青红尚湿，主人已作归期。坐中宾客尽邹枚。盛事它年应记。
</font><p></p>
&nbsp;&nbsp;&nbsp;&nbsp;别酒深深但劝，离歌缓缓休催。扁舟明日转清溪，好月相望千里。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（以隋索靖小字《法华经》及古器为老人寿）</font></span></font></font></p>
<ul>
&nbsp;&nbsp;&nbsp;&nbsp;汉铸九金神鼎，隋书小字莲经。刚风劫火转青冥。护守应烦仙圣。
</font><p></p>
&nbsp;&nbsp;&nbsp;&nbsp;昨梦归来帝所，今朝寿我亲庭。只将此宝伴长生。谈笑中原底定。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;夕尽伐去\\
</font><p></p>
&nbsp;&nbsp;&nbsp;&nbsp;落日熔金万顷，晴岚洗剑双锋。紫枢元是黑头公。佳处因君愈重。
</font><p></p>
&nbsp;&nbsp;&nbsp;&nbsp;分得湖光一曲，唤回庐岳千峰。清尊今夜偶然同。早晚商岩有梦。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（为枢密太夫人寿）</font></span></font></font></p>
<ul>
&nbsp;&nbsp;&nbsp;&nbsp;畴昔通家事契，只今寸镇交承。起居枢密太夫人。绿鬓斑衣相映。
</font><p></p>
&nbsp;&nbsp;&nbsp;&nbsp;乞得神仙九酝，祝教福禄千春。台星直上寿星明。长见门阑鼎盛。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（江阴州治漾花池）</font></span></font></font></p>
<ul>
&nbsp;&nbsp;&nbsp;&nbsp;佳人绝妙。不惜千金频买笑。燕姹莺娇。始遣清歌透碧霄。
</font><p></p>
&nbsp;&nbsp;&nbsp;&nbsp;主人好事。更倒一尊留客醉。我醉思家。月满南池欲漾花。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;一尊留夜。宾蜡烘帘光激射。冻合铜壶。细听冰帘夜剪酥。
</font><p></p>
&nbsp;&nbsp;&nbsp;&nbsp;清愁冉冉。酒唤红潮登玉脸。明日重看。玉界琼楼特地寒。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（琵琶亭林守、王y送别）</font></span></font></font></p>
<ul>
&nbsp;&nbsp;&nbsp;&nbsp;江头送客。枫叶荻花秋索索。弦索休弹。清泪无多怕湿衫。
</font><p></p>
&nbsp;&nbsp;&nbsp;&nbsp;故人相遇。不醉如何归得去。我醉忘归。烟满空江月满堤。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（二十六日立春）</font></span></font></font></p>
<ul>
&nbsp;&nbsp;&nbsp;&nbsp;春如有意。未接年华春已至。春事还新。多得年时五日春。
</font><p></p>
&nbsp;&nbsp;&nbsp;&nbsp;春郊便绿。只向腊前春已足。屈指元宵。正是新春二十朝。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（黄坚叟母夫人）</font></span></font></font></p>
<ul>
&nbsp;&nbsp;&nbsp;&nbsp;慈闱生日。见说今年年九十。戏彩盈门。大底孩儿七个孙。
</font><p></p>
&nbsp;&nbsp;&nbsp;&nbsp;人间喜事。只这一般难得似。愿我双亲。都似君家太淑人。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠尼师，旧角奴也）</font></span></font></font></p>
<ul>
&nbsp;&nbsp;&nbsp;&nbsp;吹箫泛月。往事悠悠休更说。拍碎琉璃。始觉从前万事非。
</font><p></p>
&nbsp;&nbsp;&nbsp;&nbsp;清齐净戒。休作断肠垂泪债。识破嚣尘。作个逍遥物外人。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;枷花搦柳。知道东君留意久。惨绿愁红。憔悴都因一夜风。
</font><p></p>
&nbsp;&nbsp;&nbsp;&nbsp;轻狂蝴蝶。拟欲扶持心又怯。要免离披。不告东君更告谁。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;吹香嚼蕊。独立东风里。玉冻云娇天似水。羞杀夭桃李。
</font><p></p>
&nbsp;&nbsp;&nbsp;&nbsp;如今见说阑干。不禁月冷霜寒。垅上驿程人远，楼头戍角声干。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;向来省户。谋国参伊吕。暂借良筹非再举。谈笑肃清三楚。
</font><p></p>
&nbsp;&nbsp;&nbsp;&nbsp;良辰上客徜佯。奏遍犹记传香。此日一尊相属，它时同在岩廊。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（赠袁立道）</font></span></font></font></p>
<ul>
&nbsp;&nbsp;&nbsp;&nbsp;四到蕲州，今年更是逢重九。应时纳v。随分开尊酒。
</font><p></p>
&nbsp;&nbsp;&nbsp;&nbsp;屡舞婆娑，醉我平生友。休回首。世间何有。明月疏疏柳。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（饯刘恭父）</font></span></font></font></p>
<ul>
&nbsp;&nbsp;&nbsp;&nbsp;绮燕高张，玉潭月丽玻璃满。旆霞行卷。无复长安远。
</font><p></p>
&nbsp;&nbsp;&nbsp;&nbsp;夏木阴阴，路袅薰风转。空留恋。细吹银＿。别意随声缓。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;萱草榴花，画堂永书风清暑。麝团菰黍。助泛菖蒲醑。
</font><p></p>
&nbsp;&nbsp;&nbsp;&nbsp;兵辟神符，命续同心缕。宜欢聚。绮筵歌舞。岁岁酬端午。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;雪月最相宜，梅雪都清绝。去岁江南见雪时，月底梅花发。
</font><p></p>
&nbsp;&nbsp;&nbsp;&nbsp;今岁早梅开，依旧年时月。冷艳孤光照眼明，只欠些儿雪。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（中秋不见月）</font></span></font></font></p>
<ul>
&nbsp;&nbsp;&nbsp;&nbsp;晚烟斜日思悠悠。西北有高楼。十分准拟明月，还似去年游。
</font><p></p>
&nbsp;&nbsp;&nbsp;&nbsp;飞玉校卷琼钩。唤新愁。＿娥贪共，暮雨朝云，忘了中秋。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（牡丹）</font></span></font></font></p>
<ul>
&nbsp;&nbsp;&nbsp;&nbsp;乱红深紫过群芳。初欲减春光。花王自有标格，尘外锁韶阳。
</font><p></p>
&nbsp;&nbsp;&nbsp;&nbsp;留国艳，问仙乡。自天香。翠帷遮日，红烛通宵，与醉千场。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（仲弥性席上）</font></span></font></font></p>
<ul>
&nbsp;&nbsp;&nbsp;&nbsp;曾到蕲州不，人人说使君。使君才具合经纶。小试边城、早晚上星辰。
</font><p></p>
&nbsp;&nbsp;&nbsp;&nbsp;佳节重阳近，清歌午夜新。举杯相属莫辞频。后日相思、我已是行人。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（赠吴伯承）</font></span></font></font></p>
<ul>
&nbsp;&nbsp;&nbsp;&nbsp;人物羲皇上，诗名沈谢间。漫郎元自谩为官。醉眼＿腾只拟看湘山。
</font><p></p>
&nbsp;&nbsp;&nbsp;&nbsp;小隐今成趣，邻翁独往还。野堂梅柳尚春寒。且趁华灯频泛、酒船宽。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;柳丝无力。冉冉萦愁碧。系我船儿不住，楚江上、晚风急。
</font><p></p>
&nbsp;&nbsp;&nbsp;&nbsp;棹歌休怨抑。有人离恨极。说与归期不远，刚不信、泪偷滴。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（元夕）</font></span></font></font></p>
<ul>
&nbsp;&nbsp;&nbsp;&nbsp;元宵节。凤楼相对鳌山结。鳌山结。香尘随步。柳梢微月。
</font><p></p>
&nbsp;&nbsp;&nbsp;&nbsp;多情又把珠帘揭。游人不放笙歌歇。笙歌歇。晓烟轻散，帝城宫阙。
</font><p></p>
</ul><p></p>
<p align="center"><font face="黑体" size="3" color="#000080">苍梧谣</font><span><font size="2" color="#FF00FF">（饯刘恭父）</font></span></font></font></p>
<ul>
&nbsp;&nbsp;&nbsp;&nbsp;归。十万人家儿样啼。公归去，何日是来时。
</font><p></p>
</ul><p></p>
<p align="center"><font face="黑体" size="3" color="#000080">苍梧谣</font></font></font></p>
<ul>
&nbsp;&nbsp;&nbsp;&nbsp;归。猎猎薰风＿绣旗。拦教住，重举送行杯。
</font><p></p>
</ul><p></p>
<p align="center"><font face="黑体" size="3" color="#000080">苍梧谣</font></font></font></p>
<ul>
&nbsp;&nbsp;&nbsp;&nbsp;归。数得宣麻拜相时。秋前后，公衮更莱衣。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;天上掌纶手，阃外折冲才。发踪指示，平荡全楚息氛埃。缓带轻裘多暇，燕寝森严兵卫，香篆几徘徊。襦F见歌咏，桃李藉栽培。
</font><p></p>
&nbsp;&nbsp;&nbsp;&nbsp;紫泥封，天笔润，日边来。趣装入觐，行矣归去作盐梅。祖帐不须遮道，看取眉间一点，喜气人尊。此去沙堤路，平步上三台。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送谢y之临安）</font></span></font></font></p>
<ul>
&nbsp;&nbsp;&nbsp;&nbsp;客里送行客，常苦不胜情。见公秣马东去，底事却欣欣。不为青毡俯拾，自是公家旧物，何必更关心。且喜谢安石，重起为苍生。
</font><p></p>
&nbsp;&nbsp;&nbsp;&nbsp;圣天子，方侧席，选豪英。日边仍有知已，应剡荐章间。好把文经武略，换取碧幢红旆，谈笑扫胡尘。勋业在此举，莫厌短长亭。
</font><p></p>
</ul><p></p>
<p align="center"><font face="黑体" size="3" color="#000080">木兰花</font></font></font></p>
<ul>
&nbsp;&nbsp;&nbsp;&nbsp;拥＿＿万骑，聚千里、铁衣寒。正玉帐连云，油幢映日，飞箭天山。锦城起方面重，对筹壶、尽日雅歌闲。休遣沙场虏骑，尚余匹马空还。
</font><p></p>
&nbsp;&nbsp;&nbsp;&nbsp;那看。更值春残。斟绿醑、对朱颜。正宿雨催红，和风换翠，梅小香a。牙旗渐西去也，望梁州、故垒暮云间。休使佳人敛黛，断肠低唱阳关。
</font><p></p>
</ul><p></p>
<p align="center"><font face="黑体" size="3" color="#000080">雨中花</font></font></font></p>
<ul>
&nbsp;&nbsp;&nbsp;&nbsp;一舸凌风，斗酒酹江，翩然乘兴东游。欲吐平生孤愤，壮气横秋。浩荡锦囊诗卷，从容玉帐兵筹。有当时桥下，取履仙翁，谈笑同舟。
</font><p></p>
&nbsp;&nbsp;&nbsp;&nbsp;先贤济世，偶耳功名，事成岂为封留。何况我、君恩深重，欲报无由。长望东南气王，从教西北云浮。断鸿万里，不堪回首，赤县神州。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;可意黄花人不知，黄花标格世间稀。园葵＿露迎朝日，槛菊迎霜媚夕霏。
</font><p></p>
&nbsp;&nbsp;&nbsp;&nbsp;芍药好，是金丝。绿藤红刺引蔷薇。姚家别有神仙品，似着天香染御衣。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;晓来江上荻花秋。做弄个离愁。半竿残日，两行珠泪，一叶扁舟。
</font><p></p>
&nbsp;&nbsp;&nbsp;&nbsp;须知此去应难遇，直待醉方休。如今眼底，明朝心上，后日眉头。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;清宫初入韶华管。宫叶秋声满。满庭芳草月婵娟。想见明朝喜色、动天颜。
</font><p></p>
&nbsp;&nbsp;&nbsp;&nbsp;持杯满劝龙头客。荣遇时难得。词源三峡泻瞿塘。便是醉中空去、也无妨。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（林柳州生朝）</font></span></font></font></p>
<ul>
&nbsp;&nbsp;&nbsp;&nbsp;史君家枕吴波碧。朱门铺手摇双戟。也到岭边州。真成汗漫游。
</font><p></p>
&nbsp;&nbsp;&nbsp;&nbsp;归期应不远。趁得东江暖。翁媪雪垂肩。双双平地仙。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;罨画楼前初立马，隔帘笑语相亲。铅华洗尽见天真。衫儿轻罩雾，髻子直梳云。
</font><p></p>
&nbsp;&nbsp;&nbsp;&nbsp;翠叶银丝簪末利，樱桃淡注香唇。见人不语解留人。数杯愁里酒，两眼醉时春。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（过临川席上赋此词）</font></span></font></font></p>
<ul>
&nbsp;&nbsp;&nbsp;&nbsp;我是临川旧史君。而今欲作岭南人。重来辽鹤事犹新。
</font><p></p>
&nbsp;&nbsp;&nbsp;&nbsp;去路政长仍酷暑，主公交契更情亲。横秋阁上晚风匀。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（同前）</font></span></font></font></p>
<ul>
&nbsp;&nbsp;&nbsp;&nbsp;康乐亭前种此君。重来风月苦留人。儿童竹马笑谈新。
</font><p></p>
&nbsp;&nbsp;&nbsp;&nbsp;今代孟士仍好客，政成归去眷方新。十眉环坐晚妆匀。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;十里轻红自笑，两山浓翠相呼。意行着脚到精庐。借我绳床小住。
</font><p></p>
&nbsp;&nbsp;&nbsp;&nbsp;解饮不妨文字，无心更狎鸥鱼。一声长啸暮烟孤。袖手西湖归去。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;天一角。南枝向我情如昨。情如昨。水寒烟淡，雾轻云薄。
</font><p></p>
&nbsp;&nbsp;&nbsp;&nbsp;吹花嚼蕊愁无托。年华冉冉惊离索。惊离索。倩春留住，莫教摇落。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;湓浦从君已十年。京江仍许借归船。相逢此地有因缘。
</font><p></p>
&nbsp;&nbsp;&nbsp;&nbsp;十万＿＿环武帐，三千珠翠入歌筵。功成去作地行仙。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;碧云风月无多。莫被名缰利锁。白玉为车，黄金作印，不恋休呵。
</font><p></p>
&nbsp;&nbsp;&nbsp;&nbsp;争如对酒当歌。人是人非恁么。年少甘罗，老成吕望，必竟如何。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;万里去担簦，谁识新丰旅。好事些儿说与郎，奴是＿娥侣。
</font><p></p>
&nbsp;&nbsp;&nbsp;&nbsp;若到广寒宫，但道奴传语。待我仙郎折桂枝，拣个高枝与。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;草底蛩吟。烟横水际，月淡松阴。荷动香浓，竹深凉早，销尽烦襟。
</font><p></p>
&nbsp;&nbsp;&nbsp;&nbsp;发稀浑不胜簪。更客里、吴霜暗侵。富贵功名，本来无意，何况如今。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;香佩分紫绣囊。野塘波急折鸳鸯。春风灞岸空回首，落日西陵更断肠。
</font><p></p>
&nbsp;&nbsp;&nbsp;&nbsp;雪下哦诗怜谢女，花间为令胜潘郎。从今千里同明月，再约园时拜夜香。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（送频统辖行）</font></span></font></font></p>
<ul>
&nbsp;&nbsp;&nbsp;&nbsp;相春堂上闻莺语。正花柳、芳菲处。有底尊前欢且舞。满堂宾客，紫泥丹诏，衮衮烟霄路。
</font><p></p>
&nbsp;&nbsp;&nbsp;&nbsp;君王天纵资仁武。要尺＿、平骄虏。思得英雄亲驾驭。将军行矣，九重虚宁，谈笑清寰宇。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;海云四敛，太清楼、极目一天秋色。明月飞来云雾尽，城郭山川历历。良夜悠悠，西风袅袅，银汉冰轮侧。云霓三弄，广寒宫殿长笛。
</font><p></p>
&nbsp;&nbsp;&nbsp;&nbsp;偏照紫府瑶台，香笼玉座，翠霭迷南北。天上人间凝望处，应有乘风归客。露滴金盘，凉生玉宇，满地新霜白。壶中清赏，画檐高挂虚碧。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;风帆更起，望一天秋色，离愁无数。明日重阳尊酒里，谁与黄花为主。别岸风烟，孤舟灯火，今夕知何处。不如江月，照伊清夜同去。
</font><p></p>
&nbsp;&nbsp;&nbsp;&nbsp;船过采石江边，望夫山下，酌水应怀古。德耀归来虽富贵，忍弃平生荆布。默想音容，遥怜儿女，独立衡皋暮。桐乡君子，念予憔悴如许。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;雄风豪雨，时节清明近。帘幕起轻寒，暖红炉、笑翻灰烬。阴藏迟日，欲验几多长，绣工慵，围棋倦，香篆频销印。
</font><p></p>
&nbsp;&nbsp;&nbsp;&nbsp;茂林芳径，绿变红添润。桃杏意酣酣，占前头、一番花信。华堂尊酒，但作艳阳歌，禽声喜，流云尽，明日游俊。
</font><p></p>
</ul><p></p>
<p align="center"><font face="黑体" size="3" color="#000080">拾翠羽</font></font></font></p>
<ul>
&nbsp;&nbsp;&nbsp;&nbsp;春入园林，花信总诸迟速。听鸣禽、稍迁乔木。夭桃弄色，海棠芬馥。风雨齐，芳径草心频绿。
</font><p></p>
&nbsp;&nbsp;&nbsp;&nbsp;禊事才过，相次禁烟追逐。想千岁、楚人遗俗。青旗沽酒，各家炊熟。良夜游明月胜烧花烛。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（秦乐家赏花）</font></span></font></font></p>
<ul>
&nbsp;&nbsp;&nbsp;&nbsp;烂烂明霞红日暮。艳艳轻云，皓月光初吐。倾国倾城恨无语。彩鸾祥凤来还去。
</font><p></p>
&nbsp;&nbsp;&nbsp;&nbsp;爱花常为花留住。今岁风光，又是前春处。醉倒扶归也休诉。习池人笑山翁语。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（红白莲不可并栽，用酒盆种之，遂皆有花，呈周y）</font></span></font></font></p>
<ul>
&nbsp;&nbsp;&nbsp;&nbsp;红白莲房生一处。雪肌霞艳难为喻。当是神仙来紫府。双禀赋。人间相见犹相妒。
</font><p></p>
&nbsp;&nbsp;&nbsp;&nbsp;清雨轻烟凝态度。风标公子来幽鹭。欲遣微波传尺素。歌曲误。醉中自有周郎顾。
</font><p></p>
</ul><p></p>
<p align="center"><font face="黑体" size="3" color="#000080">夜游宫</font><span><font size="2" color="#FF00FF">（句景亭）</font></span></font></font></p>
<ul>
&nbsp;&nbsp;&nbsp;&nbsp;听话危亭句景。芳郊迥、草长川永。不待崇冈与峻岭。倚栏杆，望无穷，心已领。
</font><p></p>
&nbsp;&nbsp;&nbsp;&nbsp;万事浮云影。最旷阔、鹭闲鸥静。好是炎天烟雨醒。柳阴浓，芰荷香，风日冷。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（咏桃菊花）</font></span></font></font></p>
<ul>
&nbsp;&nbsp;&nbsp;&nbsp;桃换肌肤菊换妆。只疑春色到重阳。偷将天上千年艳，染却人间九日黄。
</font><p></p>
&nbsp;&nbsp;&nbsp;&nbsp;新艳冶，旧风光。东篱分付武陵香。尊前醉眼空相顾，错认陶潜是阮郎。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（送陈y正字摄峡州）</font></span></font></font></p>
<ul>
&nbsp;&nbsp;&nbsp;&nbsp;人物风流册府仙。谁教落魄到穷边。独班未引甘泉伏，三峡先寻上水船。
</font><p></p>
&nbsp;&nbsp;&nbsp;&nbsp;斟楚酒，扣湘弦。竹枝歌里意凄然。明时合下清猿泪，闲日须题采凤笺。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;落霞残照横西阁。阁西横照残霞落。波浅戏鱼多。多鱼戏浅波。手携行客酒。酒客行携手。肠断九歌长。长歌九断肠。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;渚莲红乱风翻雨。雨翻风乱红莲渚。深处宿幽禽。禽幽宿处深。淡妆秋水鉴。鉴水秋妆淡。明月思人情。情人思月明。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;晚花残雨风帘卷。卷帘风雨残花晚。双燕语虚窗。窗虚语燕双。睡醒风惬意。意惬风醒睡。谁与话情诗。诗情话与谁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;白头人笑花间客。客间花笑人头白。年去似流川。川流似去年。老羞何事好。好事何羞老。红袖舞香风。风香舞袖红。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（过严关）</font></span></font></font></p>
<ul>
&nbsp;&nbsp;&nbsp;&nbsp;路尽湘江水，人行瘴雾间。昏昏西北度严关。天外一簪初见、岭南山。
</font><p></p>
&nbsp;&nbsp;&nbsp;&nbsp;北雁连书断，秋霜点鬓斑。此行休问几时还。唯拟桂林佳处、过春残。
</font><p></p>
</ul><p></p>
<p align="center"><font face="黑体" size="3" color="#000080">燕归梁</font></font></font></p>
<ul>
&nbsp;&nbsp;&nbsp;&nbsp;风柳摇丝花缠枝。满目韶辉。离鸿过尽百劳飞。都不似、燕来归。
</font><p></p>
&nbsp;&nbsp;&nbsp;&nbsp;旧来王谢堂前地，情分独依依画梁雕拱启朱扉。看双舞、羽人衣。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;风生杜若洲，日暮垂杨浦。行到田田乱叶边，不见凌波女。
</font><p></p>
&nbsp;&nbsp;&nbsp;&nbsp;独自倚危栏，欲向荷花语。无奈荷花不应人，背立啼红雨。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;秩秩宾筵，玉潭春涨玻璃满。旆霞风卷。可但长安远。
</font><p></p>
&nbsp;&nbsp;&nbsp;&nbsp;夏木成阴，路袅薰风转。空留恋。细吹银管。别意随声缓。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（过岳阳楼作）</font></span></font></font></p>
<ul>
&nbsp;&nbsp;&nbsp;&nbsp;湖海倦游客，江汉有归舟。西风千里，送我今夜岳阳楼。日落君山云气，春到沅湘草木，远思渺难收。徙倚栏杆久，缺月挂帘钩。
</font><p></p>
&nbsp;&nbsp;&nbsp;&nbsp;雄三楚，吞七泽，隘九州。人间好处，何处更似此楼头。欲吊沈累无所，但有渔儿樵子，哀此写离忧。回首叫虞舜，杜若满芳洲。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
