<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;仲&nbsp;并</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">忆王孙</font><span><font size="2" color="#FF00FF">（秋闺）</font></span></font></font></p>
<ul>
&nbsp;&nbsp;&nbsp;&nbsp;庭梧叶密未惊秋。风雨潇潇特地愁。愁绪如丝无尽头。思悠悠。怅望王孙空倚楼。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（赠外孙猷）</font></span></font></font></p>
<ul>
&nbsp;&nbsp;&nbsp;&nbsp;秀出群儿，柳眉濯濯春庭院。不亲歌扇。弄笔勤书篆。
</font><p></p>
&nbsp;&nbsp;&nbsp;&nbsp;翁已无能，老退惭E176面。欣同宴。坐来喜见。痛饮惊无算。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（示孟氏女）</font></span></font></font></p>
<ul>
&nbsp;&nbsp;&nbsp;&nbsp;举案家风未肯低。清心端自秀深闺。芝兰玉树宁馨儿。
</font><p></p>
&nbsp;&nbsp;&nbsp;&nbsp;早岁安禅灵照女，静中经卷手常携。声名要与断机齐。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;雅称诗人美孟都。清新幽韵比来无。新来学得绣工夫。
</font><p></p>
&nbsp;&nbsp;&nbsp;&nbsp;经卷但知从阿母，醉来翁已要人扶。尚能把盏劝屠苏。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和李达才韵）</font></span></font></font></p>
<ul>
&nbsp;&nbsp;&nbsp;&nbsp;说似当年老季伦。君家虽富客常贫。何曾一笑任吾真。
</font><p></p>
&nbsp;&nbsp;&nbsp;&nbsp;酒满罢留天下士，词新空赋坐中春。谁能绝笔更书麟。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和赵有逸坐上韵）</font></span></font></font></p>
<ul>
&nbsp;&nbsp;&nbsp;&nbsp;宛如姑射人冰雪。知公不负佳风月。莫放漏声残。清风生坐间。
</font><p></p>
&nbsp;&nbsp;&nbsp;&nbsp;赏春心未足。翦尽尊前烛。此乐自难忘。一觞还一觞。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（宴客七首。时留平江，俾侍儿歌以侑觞）</font></span></font></font></p>
<ul>
&nbsp;&nbsp;&nbsp;&nbsp;二陆起云间，千载风流人物。未似一门三凤，向层霄联翼。
</font><p></p>
&nbsp;&nbsp;&nbsp;&nbsp;贞元朝士苦无多，公今未华发。重向紫宸朝路，立g鸾前列。//右朱参议
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;今古满胸中，韬略一时人杰。高卧溪山好处，迟十年斋钺。
</font><p></p>
&nbsp;&nbsp;&nbsp;&nbsp;朱EC43休傍武陵溪，梅花记曾别。早晚殿前归侍，总周庐千列。//右刘鼎州
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;淮上五分符，名在图书东壁。坐对书成多暇，写青箱千帙。
</font><p></p>
&nbsp;&nbsp;&nbsp;&nbsp;一杯先为祝东风，丹诏来朝夕。何处称公挥翰，定北扉西掖。//右郑直阁
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;阀阅盛中州，冠冕共推华族。耐久松筠交契，更襟怀金玉。
</font><p></p>
&nbsp;&nbsp;&nbsp;&nbsp;诸儒皆自愧虚前，小试暂符竹。行看世官入践，继西枢前躅。//右虚楚州
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;分手又三秋，犹记花时歌别。每念征帆归晚，误五湖风月。
</font><p></p>
&nbsp;&nbsp;&nbsp;&nbsp;清江休望使君来，指日趋天阙。土胥玉翁冰相映，看紫薇花发。//右朱临江
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;襟韵绝纤尘，炯炯夜光明月。合是紫荷持橐，侍丹墀清切。
</font><p></p>
&nbsp;&nbsp;&nbsp;&nbsp;暗香疏影想公家，人与梅超绝。酒罢帝城早去，占百花先发。//右林删定
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;今雨几人来，冰霰更凝寒色。门外车多长者，顿光生蓬荜。
</font><p></p>
&nbsp;&nbsp;&nbsp;&nbsp;缤纷飞雪更初梅，特特为留客。惟恨坐无华馔，只平时真率。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（木樨）</font></span></font></font></p>
<ul>
&nbsp;&nbsp;&nbsp;&nbsp;隈岩侧。怪生小院香来别。香来别。嫩黄细细，商量齐发。
</font><p></p>
&nbsp;&nbsp;&nbsp;&nbsp;佳人敛笑贪先折。重新为阉斜斜叶。斜斜叶。钗头常带，一秋风月。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（和秦少游韵）</font></span></font></font></p>
<ul>
&nbsp;&nbsp;&nbsp;&nbsp;春波浅碧涨方池。池台深锁烟霏。缓歌争胜早莺啼。客忍轻归。
</font><p></p>
&nbsp;&nbsp;&nbsp;&nbsp;合坐香凝宿雾，垫巾梅插寒枝。渐西蟾影漾余辉。醉倒谁知。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（大圣乐令赠小妓）</font></span></font></font></p>
<ul>
&nbsp;&nbsp;&nbsp;&nbsp;豆蔻梢头春正早。敛修眉、未经重扫。湖山清远，几年牢落，风韵初好。
</font><p></p>
&nbsp;&nbsp;&nbsp;&nbsp;慢绾垂螺最娇小。是谁家、舞腰袅袅。而今莫谓，春归等闲，分付
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（赠妓）</font></span></font></font></p>
<ul>
&nbsp;&nbsp;&nbsp;&nbsp;趁拍舞初筵。柳袅春烟。街头桃李莫争妍。家本凤楼高处住，锦瑟华年。
</font><p></p>
&nbsp;&nbsp;&nbsp;&nbsp;不用抹繁弦。歌韵天然。天教独立百花前。但愿人如天上月，三五团圆。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;倾国与倾城。袅袅盈盈。歌喉巧作断肠声。看尽风光花不语，却是多情。
</font><p></p>
&nbsp;&nbsp;&nbsp;&nbsp;家近董双成。三妙齐名。谁教蜂蝶漫经营。留取无双风味在，真是琼英。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（即事）</font></span></font></font></p>
<ul>
&nbsp;&nbsp;&nbsp;&nbsp;草圣与诗余。清韵谁如。生绡团扇倩谁书。月湛素华天似水，深院凉初。
</font><p></p>
&nbsp;&nbsp;&nbsp;&nbsp;人散晚钟疏。后约还虚。良宵忍放枕鸾孤。要得相逢除是梦，有梦来无。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（为饱子山侍妾燕燕作）</font></span></font></font></p>
<ul>
&nbsp;&nbsp;&nbsp;&nbsp;小泊横塘日欲斜。一枝犹有未残花。几年燕子无消息，今日飞来王谢家。
</font><p></p>
&nbsp;&nbsp;&nbsp;&nbsp;歌水调，韵琵琶。声声都是苑年华。钗头杏子今如许，翦烛裁诗莫问他。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（赠外孙夔）</font></span></font></font></p>
<ul>
&nbsp;&nbsp;&nbsp;&nbsp;间世麒麟降自天。光辉列宿灿初躔。他年身致夔龙列，少日心存翰墨边。
</font><p></p>
&nbsp;&nbsp;&nbsp;&nbsp;簪彩笔，照金莲。词华当使思如泉。未论耸壑昂霄事，且与衰翁慰暮年。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（有赠）</font></span></font></font></p>
<ul>
&nbsp;&nbsp;&nbsp;&nbsp;冰清玉映，自是闺房秀。十里卷朱帘，好紫陌、家家未有。天然情素，高压一城春，花艳丽，月精神，梅韵腰肢瘦。
</font><p></p>
&nbsp;&nbsp;&nbsp;&nbsp;曲屏虚幌，枉著鸳鸯绣。不是不相逢，泪空滴、年年别袖。从他兰菊，秋露与春风，终不似，玉人人，一片心长久。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（赵制置见招，归用东坡中秋韵，以见微意）</font></span></font></font></p>
<ul>
&nbsp;&nbsp;&nbsp;&nbsp;华栋一何丽，移下小壶天。几多曲房新户，缥缈似当年。曾是使君风度，元有胸中丘壑，六月竹风寒。一洗筝笛耳，歌舞粲筵间。
</font><p></p>
&nbsp;&nbsp;&nbsp;&nbsp;坐中客，醒复醉，听无眠。已回归梦，犹复袅袅记清圆。尚想饮中仙子，来处余香飘坐，胜韵此双全。为寄月华语，难与并婵娟。
</font><p></p>
</ul><p></p>
<p align="center"><font face="黑体" size="3" color="#000080">芰荷香</font></font></font></p>
<ul>
&nbsp;&nbsp;&nbsp;&nbsp;智夫\\
</font><p></p>
&nbsp;&nbsp;&nbsp;&nbsp;醉凝眸。正行云遮断，澄练江头。皓月今宵何处，不管中秋。朱阑倚遍，又微雨、催下危楼。秋风空响更筹。不将好梦，吹过南州。
</font><p></p>
&nbsp;&nbsp;&nbsp;&nbsp;浮远轩窗异日到，山空云净，江远天浮。别去客怀，无赖准拟开愁。冰轮好在，解随我、天际归舟。何须舞袂歌喉。一觞一咏，谈笑风流。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（木樨和韵）</font></span></font></font></p>
<ul>
&nbsp;&nbsp;&nbsp;&nbsp;正西山、雨过弄晴景，竹屋贯斜晖。问谁将千斛，霏瑛落屑，吹上花枝。风外青鞋未熟，鼻观已先知。挠损江南客，诗面难肥。
</font><p></p>
&nbsp;&nbsp;&nbsp;&nbsp;两句林边倾盖，笑化工开落，尤甚儿嬉。叹额黄人去，还是隔年期。渺飞魂、凭谁招取，赖故人、沈水煮花瓷。犹堪待，岭梅开后，一战雄雌。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（冬至夜作）</font></span></font></font></p>
<ul>
&nbsp;&nbsp;&nbsp;&nbsp;灰飞山解竹。庆群阴消尽，新阳来复。云物呈祥连瑞霭，烟气纷纷馥馥。紫陌香衢，朱檐影里，罗绮花成簇。岭梅惊暖，数枝争绽寒玉。
</font><p></p>
&nbsp;&nbsp;&nbsp;&nbsp;有人袅袅盈盈，今朝特地，为我新妆束。娇倚银床添绣线，长喜修眉舒绿。不道多情，锦屏罗幌，难得欢生足。谁知今夜，玉壶银漏催促。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（和耿时举赋雪韵）</font></span></font></font></p>
<ul>
&nbsp;&nbsp;&nbsp;&nbsp;江南春早，尚余寒门巷，杨花飘逐。一色初梅开尽也，不数芳园红绿。珍重骚人，幽怀分寄，高韵歌黄竹。六花羞避，满笺凌乱琼玉。
</font><p></p>
&nbsp;&nbsp;&nbsp;&nbsp;应念有客长安，履穿东郭，无与怜穷独。鼓棹前溪非兴尽，寒怯水栖岩宿。咫尺君家，瑶田无径，冰柱排银屋。瓮头春到，唤回晚梦清熟。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（王守生辰）</font></span></font></font></p>
<ul>
&nbsp;&nbsp;&nbsp;&nbsp;金滕事业。庆丹青千载，勋在王室。圣主英明平万国，天产非常人物。岳渎分灵，熊罴符梦，五百年方出。致君尧舜，要须纯用经术。
</font><p></p>
&nbsp;&nbsp;&nbsp;&nbsp;须信凤阁仙人，风流文采，蔼家声如昔。献纳司存持禁橐，合历三台清秩。倦宿承明，乞麾临郡，暂辍金闺直。五云深处，一星今在南极。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（春日咏怀）</font></span></font></font></p>
<ul>
&nbsp;&nbsp;&nbsp;&nbsp;试六花院落。正柳绵飘坠，因风无著。吴王旧城郭。记乌衣门巷，小桥帘幕。他州寥索。漫等闲、桃英杏萼。认幽香来处，群芳尽掩，蕙心先觉。
</font><p></p>
&nbsp;&nbsp;&nbsp;&nbsp;行乐。燕雏莺友，浪语狂歌，休休莫莫。兰房绣幄。添新恨，念前约。十分芳景，十分春意，休惜十分共酌。任十分、吹老寒梅，戍楼画角。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（浮远堂）</font></span></font></font></p>
<ul>
&nbsp;&nbsp;&nbsp;&nbsp;静练平千顷，华栋俯中流。凌晨画戟，来看宿雨断虹收。八九胸中云梦，三千笔端风月，无处快凝眸。笑咏一堂上，挥尘气横秋。
</font><p></p>
&nbsp;&nbsp;&nbsp;&nbsp;俯危阑，红日下，暮云稠。无穷伟观，只应天意为君谋。容我时醒时醉，独泛微烟微雨，浩荡逐轻鸥。不羡岳阳胜，丹碧耸层楼。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（同上）</font></span></font></font></p>
<ul>
&nbsp;&nbsp;&nbsp;&nbsp;练江风静，卧冰奁百尺，朱阑飞入。江远浮天天在水，水满半天云湿。白鸟明边，青山断处，眼冷江头立。月明潮上，苇间渔唱声急。
</font><p></p>
&nbsp;&nbsp;&nbsp;&nbsp;几度吹老萍花，野香无数，欲寄应难及。天借诗人供醉眼，尊俎一时收拾。竹里行厨，花间步障，风雨生呼吸。酒阑歌罢，钓船先具蓑笠。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
