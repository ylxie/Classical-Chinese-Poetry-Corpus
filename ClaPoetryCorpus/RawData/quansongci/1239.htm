<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;彭元逊</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（元夕）</font></span></font></font></p>
<ul>
&nbsp;&nbsp;&nbsp;&nbsp;十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒、浅醉同衾。便是闻灯见月，看花对酒惊心。
</font><p></p>
&nbsp;&nbsp;&nbsp;&nbsp;携手满身花影，香雾霏霏，露湿罗襟。笙歌行人归去，回首沈沈。人间此夜，误春光、一刻千金。明日问、红巾青鸟，苍苔自拾遗簪。
</font><p></p>
</ul><p></p>
<p align="center"><font face="黑体" size="3" color="#000080">平韵满江红</font><span><font size="2" color="#FF00FF">（牡丹）</font></span></font></font></p>
<ul>
&nbsp;&nbsp;&nbsp;&nbsp;翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。
</font><p></p>
&nbsp;&nbsp;&nbsp;&nbsp;山雾湿，倚熏笼。垂バ叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。
</font><p></p>
</ul><p></p>
<p align="center"><font face="黑体" size="3" color="#000080">解环</font><span><font size="2" color="#FF00FF">（寻梅不见）</font></span></font></font></p>
<ul>
&nbsp;&nbsp;&nbsp;&nbsp;江空不渡，恨蘼芜杜若，零落无数。还道荒寒，婉娩流年，望望美人迟暮。风烟雨雪阴睛晚，更何须，春风千树。尽城、落木萧萧，日夜江声流去。
</font><p></p>
&nbsp;&nbsp;&nbsp;&nbsp;日晏山深闻笛，恐他年流落，与子同赋。事阔心违，交淡媒劳，蔓草沾衣多露。汀洲窈窕余醒寐，遗浮沈沣浦。有白鸥淡月，微波寄语，逍遥容与。
</font><p></p>
</ul><p></p>
<p align="center"><font face="黑体" size="3" color="#000080">徵招</font><span><font size="2" color="#FF00FF">（和焕甫秋声。君有远游之兴，为首行路难以感之）</font></span></font></font></p>
<ul>
&nbsp;&nbsp;&nbsp;&nbsp;人间无欠秋风处，偏到霜痕月杪。风雨船篷，日夜风波未了。忽潮生海立，又天阔、江清欲晓。孤迥幽深，激扬悲壮，浮沈浩渺。
</font><p></p>
&nbsp;&nbsp;&nbsp;&nbsp;行路古来难，貂裘敝、匹马关山人老。锦字未成，寒到君边书到否。倚门回首，儿女灯前中ΑＴ缯遄谩⑼蚶锓夂睿镜迟霜照。
</font><p></p>
</ul><p></p>
<p align="center"><font face="黑体" size="3" color="#000080">子夜歌</font><span><font size="2" color="#FF00FF">（和尚友）</font></span></font></font></p>
<ul>
&nbsp;&nbsp;&nbsp;&nbsp;视春衫、箧中半在，啪坪刍露。恨桃李、如风过尽，梦里故人成雾。临颍美人，秦川公子，晚共何人语。对人家、花草池台，回首故园咫尺，未成归去。
</font><p></p>
&nbsp;&nbsp;&nbsp;&nbsp;昨宵听、危弦急管，酒醒不知何处。飘泊情多，衰迟感易，无限堪怜许。似尊前眼底，红颜消几寒暑。年少风流，未谙春事，追与东风赋。待他年、君老巴山，共君听雨。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;红袖乌丝失酒，金钗银烛销春。柳边桃下复清晨。帽风回马旋，扇雨拂花情。
</font><p></p>
&nbsp;&nbsp;&nbsp;&nbsp;白帝空惊旧曲，阳关只梦行人。碧云何处认芳尘。紫荆花作荚，青杏核生仁。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;自结床头尘尾，角巾坐枕孤松。片云承日过山东。起听荷叶雨，行受芷花风。
</font><p></p>
&nbsp;&nbsp;&nbsp;&nbsp;无客同羹莼菜，有人为剥莲蓬。东墙年少未从容。何因知我意，吹笛月明中。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;背人西去一莺啼。拍手还惊百知飞。浅雨微寒春有思，宿妆残酒欲时。
</font><p></p>
&nbsp;&nbsp;&nbsp;&nbsp;浪起蒲茸暖，翡翠风来柳絮低。故遣苍头寻杏子，凭肩小语只心知。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;东洲游伴寄兰苕。人日晴时不用招。微雨来看杨柳色，故人相遇浴龙桥。
</font><p></p>
&nbsp;&nbsp;&nbsp;&nbsp;愁如春水年年长，老共东风日日消。几欲作笺无可寄，双鱼犹自等归潮。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;微雨烧香余润气，新绿郑乳燕相依睡。无复卷帘知客意，杨花更欲因风起。
</font><p></p>
&nbsp;&nbsp;&nbsp;&nbsp;旧梦苍茫云海际。强作欢娱，不觉当年似。曾笑浮花并浪蕊。如今更惜棠梨子。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;日晚游人酥粉稹Ｋ挠晖で埃面面看花坐。扇拂游蜂青杏堕。新红一路秋千过。
</font><p></p>
&nbsp;&nbsp;&nbsp;&nbsp;帘外清歌帘底和。自理琵琶，不用笙佐。八折香罗余碧唾。露花点笔轻题破。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;今夜故人独宿。小雨梨花当屋。犹有未残枝，轻脆不堪人触。休触。体触。憔悴怕惊郎目。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;玉蛇踯躅流光卷。连珠合沓帘波远。花动见鱼行。红裳弦欲倾。
</font><p></p>
&nbsp;&nbsp;&nbsp;&nbsp;人来惊翡翠。小鸭惊还睡。两岸绿阴生。修廊时听莺。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春一点。透得酥温玉软。唇晕睡花连袖染。嫣红惊绝艳。
</font><p></p>
&nbsp;&nbsp;&nbsp;&nbsp;日暮飞红扑脸。翠被夜寒波s。梦断锦茵成堕靥。宫廊微月转。
</font><p></p>
</ul><p></p>
<p align="center"><font face="黑体" size="3" color="#000080">月下笛</font></font></font></p>
<ul>
&nbsp;&nbsp;&nbsp;&nbsp;江上行人，竹间茅屋，下临深窈。春风袅袅，翠鬟窥树犹小。遥迎近倚，归还顾、分付横枝未了。扁舟却去，中流回首，惊散飞鸟。
</font><p></p>
&nbsp;&nbsp;&nbsp;&nbsp;重踏新亭屐齿，耿山抱孤城，月来华表。鸡声人语，隔江相半歌笑。壮游历历，同高李、未拟诗成草草。长桥外，有醒人吹笛，并在霜晓。
</font><p></p>
</ul><p></p>
<p align="center"><font face="黑体" size="3" color="#000080">六丑</font><span><font size="2" color="#FF00FF">（杨花）</font></span></font></font></p>
<ul>
&nbsp;&nbsp;&nbsp;&nbsp;似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。
</font><p></p>
&nbsp;&nbsp;&nbsp;&nbsp;瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。钟辍⒋盒娜缒濉Ｓ待化、丰乐楼前，青门都废。何人念、流落无几。点点抟作，雪绵松润，为君`泪。
</font><p></p>
</ul><p></p>
<p align="center"><font face="黑体" size="3" color="#000080">隔浦莲近</font></font></font></p>
<ul>
&nbsp;&nbsp;&nbsp;&nbsp;夜寒晴早人起。见柳知新翠。撼树试花意。两蜂狂救堕蕊。见著羞懒避。春都在，时节到愁地。
</font><p></p>
&nbsp;&nbsp;&nbsp;&nbsp;屏间字。香痕半掏，误期一一曾记。朱弦谩锁，不会近番慵脆。强踏秋千似醉里。扶下，眼花踮踮飞坠。
</font><p></p>
</ul><p></p>
<p align="center"><font face="黑体" size="3" color="#000080">忆旧游</font></font></font></p>
<ul>
&nbsp;&nbsp;&nbsp;&nbsp;记新楼试酒，上客回车，初识能歌。几许怜才意，觉援琴意动，授间情多。青鸾画下缥缈，烟雾隔轻罗。还自有人猜，素巾承汗，微影双蛾。
</font><p></p>
&nbsp;&nbsp;&nbsp;&nbsp;西陂千树雪，欲绝世乘风，下照沧波。怪倚憔悴，扁舟月上，草草相过。少年翰墨相误，幽恨愧星河。谁为语伶玄，秋风并冷双燕窠。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;痴多故恼人，妆晚翻嫌趣。只为眼波长，嗔笑娇难触。
</font><p></p>
&nbsp;&nbsp;&nbsp;&nbsp;春心不肯深，春睡何曾足。莫待柳花飞，飞去无拘束。
</font><p></p>
</ul><p></p>
<p align="center"><font face="黑体" size="3" color="#000080">玉女迎春慢</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。
</font><p></p>
&nbsp;&nbsp;&nbsp;&nbsp;看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
