<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;许&nbsp;</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;微雨后。染得杏腮红透。春色好时人却瘦。镜寒妆不就。
</font><p></p>
&nbsp;&nbsp;&nbsp;&nbsp;柳外一莺啼昼。约略情怀中酒。困起半弯眉印袖。髻松簪玉溜。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;翠凤金鸾绣欲成。沈香亭下款新晴。绿随杨柳阴边去，红踏桃花片上行。莺意绪，蝶心情。一时分付小银筝。归来玉醉花柔困，月滤窗纱约半更。
</font><p></p>
</ul><p></p>
<p align="center"><font face="黑体" size="3" color="#000080">柳枝</font></font></font></p>
<ul>
&nbsp;&nbsp;&nbsp;&nbsp;冷迫春宵一半床。懒熏香。不如屏里画鸳鸯。永成双。
</font><p></p>
&nbsp;&nbsp;&nbsp;&nbsp;重叠衾罗犹未暖。红烛短。明朝春雨足池塘。落花忙。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;正是拈芳采艳时。连朝风雨里，掩朱扉。强排春恨剪新词。词未就，莺唱缕金衣。
</font><p></p>
&nbsp;&nbsp;&nbsp;&nbsp;云薄弄晴晖。试穿花迳去，拣双枝。紫香红腻著罗衣。簪不尽，瓶里顿将归。
</font><p></p>
</ul><p></p>
<p align="center"><font face="黑体" size="3" color="#000080">满宫春</font></font></font></p>
<ul>
&nbsp;&nbsp;&nbsp;&nbsp;懒抟香，慵弄粉。犹带浅酲微困。金鞍何处掠新欢，偷倩燕寻莺问。
</font><p></p>
&nbsp;&nbsp;&nbsp;&nbsp;柳供愁，花献恨。衮絮猎红成阵。碧楼能有几番春，又是一番春尽。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;欲把香缯暖缬裁。玉箱金锁又慵开。一杯茶罢上春台。
</font><p></p>
&nbsp;&nbsp;&nbsp;&nbsp;方向柳边揉碧缕，又纵花畔并红腮。不知凝待阿谁来。
</font><p></p>
</ul><p></p>
<p align="center"><font face="黑体" size="3" color="#000080">更漏子</font></font></font></p>
<ul>
&nbsp;&nbsp;&nbsp;&nbsp;泪淹红，腮褪粉。等得玉销花损。羞阮凤，怯筝鸾。指寒无好弹。
</font><p></p>
&nbsp;&nbsp;&nbsp;&nbsp;一庭雪。半窗月。又是独眠时节。孤枕怨，小屏愁。天涯梦里游。
</font><p></p>
</ul><p></p>
<p align="center"><font face="黑体" size="3" color="#000080">荷叶杯</font></font></font></p>
<ul>
&nbsp;&nbsp;&nbsp;&nbsp;鹊踏画檐双噪。书到。和笑拆封看。归程能隔几重山。远约数宵间。
</font><p></p>
&nbsp;&nbsp;&nbsp;&nbsp;准备绣轮雕辔。游戏。说与百花知。莫教枝上一红飞。留伴玉东西。
</font><p></p>
</ul><p></p>
<p align="center"><font face="黑体" size="3" color="#000080">夜行船</font></font></font></p>
<ul>
&nbsp;&nbsp;&nbsp;&nbsp;一辔东风留不住。离歌断、日斜春暮。多事啼莺，妒情飞燕，一路送人归去。
</font><p></p>
&nbsp;&nbsp;&nbsp;&nbsp;文君自被琴心误。却惆怅、落花飞絮。锦字机寒，玉炉烟冷，门外乱山无数。
</font><p></p>
</ul><p></p>
<p align="center"><font face="黑体" size="3" color="#000080">应天长</font></font></font></p>
<ul>
&nbsp;&nbsp;&nbsp;&nbsp;溅紫飘红风又雨。一刻韶芳留不住。燕吞声，莺谇语。待得晴来人已去。
</font><p></p>
&nbsp;&nbsp;&nbsp;&nbsp;怯新歌，怜旧舞。冷落艳腔芳谱。要识此时情绪。豆梅酸更苦。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;鸠雨细，燕风斜。春悄谢娘家。一重帘外即天涯。何必暮云遮。
</font><p></p>
&nbsp;&nbsp;&nbsp;&nbsp;钏金寒，钗玉冷。薄醉欲成还醒。一春梳洗不簪花。孤负几韶华。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;杏花窗底人中酒。花与人相守。帘衣不肯护春寒。一声娇嚏两眉攒。拥衾眠。
</font><p></p>
&nbsp;&nbsp;&nbsp;&nbsp;明朝又有秋千约。恐未B62C梳掠。倩谁传语画楼风。略吹丝雨湿春红。绊游踪。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;风双鸾偶。天上人间有。檐玉无声花影瘦。夜浅春浓时候。
</font><p></p>
&nbsp;&nbsp;&nbsp;&nbsp;别来几度寒宵。六桥风月迢迢。灯下有谁相伴，一红湿鲛绡。
</font><p></p>
</ul><p></p>
<p align="center"><font face="黑体" size="3" color="#000080">山花子</font></font></font></p>
<ul>
&nbsp;&nbsp;&nbsp;&nbsp;盗揉花旋染衣。丝丝红翠扑春辉。罗绮丛中无此艳，小西施。
</font><p></p>
&nbsp;&nbsp;&nbsp;&nbsp;腰细最便围舞帕，袖寒时复罩香B431。误点一痕残泪粉，怕人知。
</font><p></p>
</ul><p></p>
<p align="center"><font face="黑体" size="3" color="#000080">琴调相思引</font></font></font></p>
<ul>
&nbsp;&nbsp;&nbsp;&nbsp;组绣盈箱锦满机。倩谁缝作护花衣。恐花飞去，无复上芳枝。
</font><p></p>
&nbsp;&nbsp;&nbsp;&nbsp;已恨远山迷望眼，不须更画远山眉。正无聊赖，雨外一鸠啼。
</font><p></p>
</ul><p></p>
<p align="center"><font face="黑体" size="3" color="#000080">画堂春</font></font></font></p>
<ul>
&nbsp;&nbsp;&nbsp;&nbsp;一绡香暖看灯衣。领珠襟翠争辉。金球斜ED51雪梅枝。著带都宜。
</font><p></p>
&nbsp;&nbsp;&nbsp;&nbsp;桃艳妆成醉脸，柳娇移上歌眉。一轮蟾玉堕花西。携手同归。
</font><p></p>
</ul><p></p>
<p align="center"><font face="黑体" size="3" color="#000080">相见欢</font></font></font></p>
<ul>
&nbsp;&nbsp;&nbsp;&nbsp;绣围春水锦笼山。冶游天。可惜连朝中酒、怯秋千。
</font><p></p>
&nbsp;&nbsp;&nbsp;&nbsp;妆楼暖。朱帘卷。燕斜穿。冲落两三花片、镜台边。
</font><p></p>
</ul><p></p>
<p align="center"><font face="黑体" size="3" color="#000080">后庭花</font></font></font></p>
<ul>
&nbsp;&nbsp;&nbsp;&nbsp;一春不识西湖面。翠羞红倦。雨窗和泪摇湘管。意长笺短。
</font><p></p>
&nbsp;&nbsp;&nbsp;&nbsp;知心惟有雕梁燕。自来相伴。东风不管琵琶怨。落花吹遍。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
