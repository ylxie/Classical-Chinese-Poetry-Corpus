<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵必象</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">绮罗香</font><span><font size="2" color="#FF00FF">（和百里春暮游南山）</font></span></font></font></p>
<ul>
&nbsp;&nbsp;&nbsp;&nbsp;办一枝藤，蜡一双屐，纵步翠微深处。无限芳心，付与蜂媒蝶侣。红堆里、杏脸匀妆，翠围外、柳腰娇舞。有吟翁、热恼心肠，肯拈出、美成佳句。
</font><p></p>
&nbsp;&nbsp;&nbsp;&nbsp;九十光阴箭过，趁取芳晴追逐，春风杖屦。消得几番，风和雨、春归去。怅莺老、对景多愁，倩燕语、苦留难住。秋千影里送斜阳，梨花深院宇。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（和雪谷九日游星岩）</font></span></font></font></p>
<ul>
&nbsp;&nbsp;&nbsp;&nbsp;一时四美，对重阳、那更无风无雨。尘世难逢开口笑，不饮黄花有语。云谷春生，星岩秋好，引领群仙去。满襟霁月，山中一洗尘雾。
</font><p></p>
&nbsp;&nbsp;&nbsp;&nbsp;濂翁旧说犹存，渊明独爱菊，风流千古。拄杖笑谈卿与我，不减晋人风度。破帽欹风，空尊眠月，也有悠然趣。秋容未老，晚香尤有佳处。
</font><p></p>
</ul><p></p>
<p align="center"><font face="黑体" size="3" color="#000080">兰陵王</font><span><font size="2" color="#FF00FF">（赣上用美成韵）</font></span></font></font></p>
<ul>
&nbsp;&nbsp;&nbsp;&nbsp;画阑直。千红万碧。无端被，怪雨狂风，u柳]花禁春色。寻芳遍楚国。谁识。五陵俊客。流水远，题叶无情，雁足不来杳笺尺。
</font><p></p>
&nbsp;&nbsp;&nbsp;&nbsp;浮生等萍踪。才卸却归鞍，坐未温席。匆匆还又京华食。叹聚少离多，漂零因甚，江南逢梅望寄驿。美人兮天北。
</font><p></p>
&nbsp;&nbsp;&nbsp;&nbsp;悲恻。恨成积。怅钗玉尘生，猊金烟寂。绿杨芳草情何极。偏懒拨琵琶，愁听羌笛。梨花院落，黄昏后，珠泪滴。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（赣上饮归用美成韵）</font></span></font></font></p>
<ul>
&nbsp;&nbsp;&nbsp;&nbsp;旧梦忆钱塘。笙歌里、几度醉斜阳。曾载月一篷，眠杨柳岸，买春深巷，过杏花墙。肠恼断，香鬟盘凤髻，樱口啭莺簧。钗玉分轻，梦孤宵枕，歌纨蠹久，愁对春觞。
</font><p></p>
&nbsp;&nbsp;&nbsp;&nbsp;司空曾见惯，相逢处，还又联步西厢。底用十分迷，翠阵红行。记鸳D12E题情，离怀如诉，鲛绡粉湿、别泪犹香。年少抛人易去，苦也相妨。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（别赣上故人用美成韵）</font></span></font></font></p>
<ul>
&nbsp;&nbsp;&nbsp;&nbsp;春光才一半，春未老、谁肯放春归。问买春价数，酒边商略，寻春巷陌，鞭影参差。春无尽，春莺调巧舌，春燕垒香泥。好趁春光，爱花惜柳，莫教春去，柳怨花悲。
</font><p></p>
&nbsp;&nbsp;&nbsp;&nbsp;春心犹未足，春帏暖，炉薰香透春衣。说与重欢后约，春以为期。记春雁回时，锦笺须寄，春山锁处，珠泪长垂。多少愁风恨雨，惟有春知。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（舟中和花翁韵答自村同年）</font></span></font></font></p>
<ul>
&nbsp;&nbsp;&nbsp;&nbsp;东南半壁乾坤窄，渺人物、消磨尽。官爵网罗，功名钓饵，眼底纷纷蛙井。暮更朝令。扌干格了多少，英雄豪俊。身事悠悠，儒冠误矣文章病。
</font><p></p>
&nbsp;&nbsp;&nbsp;&nbsp;休休蕉鹿梦省。早牛衣无恙，鸥盟未冷。相越平吴，终成底用，不似五湖舟稳。浩歌狂饮。休说我命通，待他心肯。浮世南柯，梦邯郸一枕。
</font><p></p>
</ul><p></p>
<p align="center"><font face="黑体" size="3" color="#000080">华胥引</font><span><font size="2" color="#FF00FF">（舟中万安用美成韵）</font></span></font></font></p>
<ul>
&nbsp;&nbsp;&nbsp;&nbsp;沧浪矶外，小舣兰舟，旋沽竹叶。雨过溪肥，波心荡漾鸥地唼。烟晚G乃渔歌，和栌声咿轧。要泛五湖，只恐西施羞怯。
</font><p></p>
&nbsp;&nbsp;&nbsp;&nbsp;年少飘零，鬓未霜、底须轻镊。江南归雁，寄来鸳笺细阅。盟言誓语，满鲛绡罗箧。撩弄相思，琴心寸寸三叠。
</font><p></p>
</ul><p></p>
<p align="center"><font face="黑体" size="3" color="#000080">意难忘</font><span><font size="2" color="#FF00FF">（过庐陵用美成韵）</font></span></font></font></p>
<ul>
&nbsp;&nbsp;&nbsp;&nbsp;魏紫姚黄。属吟翁管领，曾醉春觞。盟寒钗凤股，灰冷宝猊香。前事远，此心凉。去也棹沧浪。把年时、芳情付与，鸳劲交相。
</font><p></p>
&nbsp;&nbsp;&nbsp;&nbsp;灯前吊影成双。叹星星丝鬓，老矣潘郎。愁偏欺客枕，样不入时妆。尘面目，铁心肠。归隐又何妨。小滩头、曲竿直钓，谁识严光。
</font><p></p>
</ul><p></p>
<p align="center"><font face="黑体" size="3" color="#000080">宴清都</font><span><font size="2" color="#FF00FF">（舟中思家用美成韵）</font></span></font></font></p>
<ul>
&nbsp;&nbsp;&nbsp;&nbsp;远远渔村鼓。斜阳外、宝鸿三两飞度。茅檐春小，白云隐几，青山当户。骚翁底事飘蓬，浑忘却、耕徒钓侣。何时寻、斗酒江鲈，悠悠千古坡赋。
</font><p></p>
&nbsp;&nbsp;&nbsp;&nbsp;风流种柳渊明，折腰五斗，身为名苦。有秫田贰顷，菊松三迳，不如归去。山灵休勒俗驾，容我卧、草堂深处。问故园、怨鹤啼猿，今无恙否。
</font><p></p>
</ul><p></p>
<p align="center"><font face="黑体" size="3" color="#000080">锁窗寒</font><span><font size="2" color="#FF00FF">（春暮用美成韵）</font></span></font></font></p>
<ul>
&nbsp;&nbsp;&nbsp;&nbsp;乳燕双飞，黄莺百啭，深深庭户。海棠开遍，零乱一帘红雨。绣帘低、卷起春风，香肩倦倚娇无语。叹玉堂底事。匆匆聚散，又江南旅。
</font><p></p>
&nbsp;&nbsp;&nbsp;&nbsp;春暮。人何处。想歌馆睡浓，日高丈五。旧迷未醒，莫负孤眠凤侣。长安道、载酒寻芳，故园桃李还忆否。早归来、整过阑干，花下携春俎。
</font><p></p>
</ul><p></p>
<p align="center"><font face="黑体" size="3" color="#000080">隔浦莲</font><span><font size="2" color="#FF00FF">（春行用美成韵）</font></span></font></font></p>
<ul>
&nbsp;&nbsp;&nbsp;&nbsp;东风吹长嫩葆。花坞穿青窈。玉管新声，金铃颤响惊青鸟。行乐莫草草。春光闹。鸳浴垂杨沼。
</font><p></p>
&nbsp;&nbsp;&nbsp;&nbsp;红娇小。梳宫样、髻云钗凤斜倒。酒边轻别，一枕相思到晓。巫山难梦到。愁觉。一些心事谁表。
</font><p></p>
</ul><p></p>
<p align="center"><font face="黑体" size="3" color="#000080">苏幕遮</font><span><font size="2" color="#FF00FF">（钱塘避暑忆旧用美成韵）</font></span></font></font></p>
<ul>
&nbsp;&nbsp;&nbsp;&nbsp;远迎风，回避暑。人似荷花，笑隔荷花语。无限情云并意雨。惊散鸳鸯，兰棹波心举。
</font><p></p>
&nbsp;&nbsp;&nbsp;&nbsp;约重游，轻别去。断桥风月，梦断飘蓬旅。旧日秋娘犹在否。雁足不来，声断衡阳浦。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（簿厅壁灯）</font></span></font></font></p>
<ul>
&nbsp;&nbsp;&nbsp;&nbsp;红纷绿闹东风透，暖得枳花香也。雪柳捻金，玉梅铺粉，妆点春光无价。鳌蓬如画。簇万顷芙蕖，桂华相射。艳冶逢迎，香尘满路飘兰麝。
</font><p></p>
&nbsp;&nbsp;&nbsp;&nbsp;人生行乐聊尔，况良辰美景，好天晴夜。茧帖争先，芋郎卜巧，细说成都旧话。传觞立马。看翠阵珠围，歌朋舞社。酒尽更阑，月在蒲萄架。//时簿厅新作蒲萄架。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（县厅壁灯）</font></span></font></font></p>
<ul>
&nbsp;&nbsp;&nbsp;&nbsp;月浸芙蕖，冰壶天地波凝碧。太平歌舞醉东风，花市人如织。桃李一城春色。玉梅娇、闹蛾无力。粉围红阵，灯火楼台，绮罗巷陌。
</font><p></p>
&nbsp;&nbsp;&nbsp;&nbsp;乐事还同，遨头引领神仙客。高烧银烛照红妆，香雾穿瑶席。款款檀牙细拍。醉金尊、东方未白。传柑相遗，探茧争先，明年今夕。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（归田作）</font></span></font></font></p>
<ul>
&nbsp;&nbsp;&nbsp;&nbsp;看做官来，只似儿时，掷选官图。如琼崖儋岸，浑么便去，翰林给舍，喝采曾除。都一掷间，许多般样，输了还赢赢了输。回头看，这浮云富贵，到底花虚。
</font><p></p>
&nbsp;&nbsp;&nbsp;&nbsp;吾生谁毁谁誉。任荆棘丛丛满仕途。叹塞翁失马，祸也福也，蕉间得鹿，真欤梦欤。何怨何尤，自歌自笑，天要吾侪更读书。归去也，向竹松深处，结个茅庐。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（和陈新渌观竞渡韵）</font></span></font></font></p>
<ul>
&nbsp;&nbsp;&nbsp;&nbsp;绣口琅\腹。美人兮、阳春一曲，华貂难续。唤醒荷花归棹梦，犹忆红尘迷目。只消得、乌飞兔逐。往事已随流水去，眇愁予、郁郁哀时俗。恨千缕，泪一掬。
</font><p></p>
&nbsp;&nbsp;&nbsp;&nbsp;不须青史流芳馥。也不须、荣华富贵，尊前频祝。但得山中茅屋在，莫遣鹤悲猿哭。随意种、荼薇E939躅。莼菜可羹鲈可，听渔舟、晚唱清溪曲。醉又醒，唤芳X。
</font><p></p>
</ul><p></p>
<p align="center"><font face="黑体" size="3" color="#000080">夏日燕黉堂</font><span><font size="2" color="#FF00FF">（和竹涧韵寿匝峰使君）</font></span></font></font></p>
<ul>
&nbsp;&nbsp;&nbsp;&nbsp;赤城中。奏鹤笙一曲，玉佩丁东。浦节后七日，宴翠阆琼宫。年年王母来称寿，醉蟠桃、几度东风。簇花间五马，轻裘短帽，雪鬓吟翁。
</font><p></p>
&nbsp;&nbsp;&nbsp;&nbsp;魁宿耀三雍。曾归车共载，非虎非熊。急流勇退，渊底卧骊龙。山中不用官三品，垫角巾、人慕林宗。记毫州旧事，画鸱夷子，献与恭公。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿梁多竹八十）</font></span></font></font></p>
<ul>
&nbsp;&nbsp;&nbsp;&nbsp;百岁人能几，七十世间稀。何况先生八十，蔗境美如饴。好与七松处士，更与梅花君子，永结岁寒知。菊节先五日，满酌紫霞卮。
</font><p></p>
&nbsp;&nbsp;&nbsp;&nbsp;美成词，山谷字，老坡诗。三迳田园如昨，久矣赋归辞。不是商山四皓，便是香山九老，红颊白须眉。九十尚入相，绿竹颂猗猗。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寿陈新渌）</font></span></font></font></p>
<ul>
&nbsp;&nbsp;&nbsp;&nbsp;寿酒浮萸菊。记年年、重阳嘉节，开尊华屋。绿鬓朱颜春不改，彼美人兮如玉。有锦绣、珠玑满腹户外红尘飞不到，受人间、倒大清闲福。数花甲，才八六。
</font><p></p>
&nbsp;&nbsp;&nbsp;&nbsp;十分秋色呈新绿。一簇儿、池馆亭台，左梅右竹。柳下系船花下饮，不减西园金谷。更橘外、安排棋局。独立小桥明月夜，唤莺莺、低唱双飞曲。有子也，万事足。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（生朝新渌用前韵见赠，再依调答之）</font></span></font></font></p>
<ul>
&nbsp;&nbsp;&nbsp;&nbsp;低唱芙蓉菊。有吟翁、坐拥红娇，宴黄金屋。恰则绂麟三日后，灿灿盘珠玉。不待梦、燕怀枫腹。自是嫦娥分桂种，伴灵椿、千岁延清福。回笑我，龟藏六。
</font><p></p>
&nbsp;&nbsp;&nbsp;&nbsp;归欤老圃I春绿。吾菟裘、三迳荒苔，一庭瘦竹。欲隐贫无山可买，聊尔徜徉盘谷。更管甚、云台玉局。系闭柴门传语客，道主人、高枕南窗曲。有酒蟹，此生足。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（用张小山韵贺小山纳妇）</font></span></font></font></p>
<ul>
&nbsp;&nbsp;&nbsp;&nbsp;沙上盟鸥鹭。笑吟翁、梦今不到，草堂深处。金屋重重春睡暖，傍翠偎香步步。已自摘、蟠桃三度。旧日画眉情性在，更君房、妙绝文章语。消受得，乘鸾侣。
</font><p></p>
&nbsp;&nbsp;&nbsp;&nbsp;楼中燕燕谁家住。又从新、移根换叶，栽花千树。第一信风春事觉，莫遣绿羞红污。早早做、阑干遮护。天上姻缘千里合，喜乘槎、先入银河路。人似玉，衣金缕。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和李自玉蒲节见寄韵）</font></span></font></font></p>
<ul>
&nbsp;&nbsp;&nbsp;&nbsp;如此风涛，又断送、一番蒲节。何处寄、黍筒彩线，龙馋蛟啮。已矣骚魂招不返，兰枯蕙老余香歇。俯仰间、万事总成陈，新愁结。
</font><p></p>
&nbsp;&nbsp;&nbsp;&nbsp;梅子雨，荷花月。消几度，头如雪。叹英雄虚老，凄其一伞；厥装倌旮栉璧兀胥涛点点孤臣血。问长江、此恨几时平，茫无说。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（贺陈新渌再娶）</font></span></font></font></p>
<ul>
&nbsp;&nbsp;&nbsp;&nbsp;烧灯过也，倩东风、又翦芙蕖千朵。翠阵珠围依然是，旧日笙歌社火。一曲乘鸾，万钱骑鹤，仙子来蓬岛。金尊满酌，不妨斜戴花帽。
</font><p></p>
&nbsp;&nbsp;&nbsp;&nbsp;人生能几欢娱，趁良辰美景，绿娇红小。洞里桃花应笑道，前度刘郎未老。眼雨眉云，情香粉态，恨不相逢早。明年今夕，犀钱玉果分我。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（饯朱沧洲）</font></span></font></font></p>
<ul>
&nbsp;&nbsp;&nbsp;&nbsp;中年怕别，唱阳关未了，情怀先恶。回首西湖十年梦，几夜檐花清酌。人世如萍，客愁似海，吟鬓俱非昨。风涛如许，只应高卧林壑。
</font><p></p>
&nbsp;&nbsp;&nbsp;&nbsp;菊松尽可归欤，叹折腰为米，渊明已错。相越平吴，终成底事，一舸五湖差乐。细和陶诗，径寻坡隐，时访峰头鹤。罗浮咫尺，春风寄我梅萼。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（用韵赋九月见梅）</font></span></font></font></p>
<ul>
&nbsp;&nbsp;&nbsp;&nbsp;西园饮歇。倚阑干、玉箫声彻。荷枯菊老秋芳歇。两蕊三花、九月南州雪。
</font><p></p>
&nbsp;&nbsp;&nbsp;&nbsp;何郎情思逋仙骨。观桃墙杏成疏阔。醉骑玉凤游银阙。满袖西风、吹动暗香月。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（寄小黄）</font></span></font></font></p>
<ul>
&nbsp;&nbsp;&nbsp;&nbsp;只为相思怕上楼。离鸾一操恨悠悠。十二翠屏烟篆冷，晓窗秋。
</font><p></p>
&nbsp;&nbsp;&nbsp;&nbsp;绣线未拈心已懒，花笺欲寄写还羞。懊恨郎边无个信，暮云愁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（戏菱生）</font></span></font></font></p>
<ul>
&nbsp;&nbsp;&nbsp;&nbsp;红娇翠溜歌喉急。旧弦拨断新腔入。往事水东流。菱花晓带秋。
</font><p></p>
&nbsp;&nbsp;&nbsp;&nbsp;帏香双凤集。清泪层绡湿。残萝五更头。酒醒依旧愁。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（贺益齐仿嗣娶妇）</font></span></font></font></p>
<ul>
&nbsp;&nbsp;&nbsp;&nbsp;凤凰台上听吹箫。银烛万红摇。要觅琼浆玉饮，隔墙便是蓝桥。
</font><p></p>
&nbsp;&nbsp;&nbsp;&nbsp;大儿清彻，小乔初嫁，雨腻云娇。愁怕沈郎销瘦，不堪十万缠腰。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（饯梅分韵得疏字）</font></span></font></font></p>
<ul>
&nbsp;&nbsp;&nbsp;&nbsp;冰肌玉骨为谁癯。只为故人疏。憔悴粉销香减，风流不似当初。
</font><p></p>
&nbsp;&nbsp;&nbsp;&nbsp;聚能几日，匆匆又散，骑鹤西湖。整整一年相别，到家传语林逋。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（戏赠东邻刘生再娶板桥谢女）</font></span></font></font></p>
<ul>
&nbsp;&nbsp;&nbsp;&nbsp;橘肥梅小蜡橙黄。薄薄板桥霜。春透谢娘庭院，雅宜倚玉偎香。
</font><p></p>
&nbsp;&nbsp;&nbsp;&nbsp;旧情如纸，新情如海，冷热心肠。谁为移根换叶，桃花自识刘郎。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（戏赠黄医）</font></span></font></font></p>
<ul>
&nbsp;&nbsp;&nbsp;&nbsp;湖海相逢尽赏音。囊中粒剂值千金。单传扁鹊卢医术，不用杨高廓玉针。
</font><p></p>
&nbsp;&nbsp;&nbsp;&nbsp;三斛火，一壶冰。蓝桥捣熟隔云深。无方可疗相思病，有药难医薄幸心。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
