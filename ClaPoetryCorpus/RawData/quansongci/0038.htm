<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;沈&nbsp;蔚</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;柳与堤回，桥随波转，望中如在蓬莱。水禽高下，烟雾敛还开。认是仙翁住处，都不见、一点尘埃。壶天晚，清寒带雪，光景自徘徊。
</font><p></p>
&nbsp;&nbsp;&nbsp;&nbsp;高才。廊庙手，当年平步，直到尧阶。况今朝调鼎，尤待盐梅。只恐身闲不久，难留恋、花月楼台。看新岁，春风且送，五马过江来。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;雪底寻梅，冰痕观水，晚来天气尤寒。渐闻歌笑，轻暖发春妍。赏尽十洲新景，依稀见、三岛风烟。判深夜，一年月色，只是这般圆。
</font><p></p>
&nbsp;&nbsp;&nbsp;&nbsp;熙然。千里地，何妨载酒，频上湖船。况坐中高客，不日朝天。须信人间好处，没个事、胜得尊前。东风近，侵寻桃李，别做醉夤缘。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;疏木藏钟，轻烟笼角，几家帘幕灯光。暮砧声断，空壁锁寒浆。入袂西风阵阵，彻醉骨、都不胜凉。栏干外，依稀嫩竹，月色冷如霜。
</font><p></p>
&nbsp;&nbsp;&nbsp;&nbsp;仙乡。何处是，云深路杳，不念刘郎。但画桥流水，依旧垂杨。要见时时便是，一向价、只作寻常。争知道，愁肠泪眼，独自个重阳。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;过尽清明三月雨，东风才到溪滨。画工传得已非真。青君著意处，桃李未为伦。
</font><p></p>
&nbsp;&nbsp;&nbsp;&nbsp;倚槛盈盈如欲语，就中拈足花神。自然亭馆一番新。从今观绝品，不独洛阳人。
</font><p></p>
</ul><p></p>
<p align="center"><font face="黑体" size="3" color="#000080">梦玉人引</font></font></font></p>
<ul>
&nbsp;&nbsp;&nbsp;&nbsp;旧追游处，思前事、俨如昔。过尽莺花，横雨暴风初息。杏子枝头，又自然、别是般天色。好傍垂杨，系画船桥侧。
</font><p></p>
&nbsp;&nbsp;&nbsp;&nbsp;小欢幽会，一霎时、光景也堪惜。对酒当歌，故人情分难觅。水远山长，不成空相忆。这归去重来，又却是、几时来得。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;想伊不住。船在蓝桥路。别语未甘听，更拟问、而今是去。门前杨柳，几日转西风，将行色，欲留心，忽忽城头鼓。
</font><p></p>
&nbsp;&nbsp;&nbsp;&nbsp;一番幽会，只觉添愁绪。邂逅却相逢，又还有、此时欢否。临岐把酒，莫惜十分斟，尊前月，月中人，明夜知何处。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font></font></font></p>
<ul>
&nbsp;&nbsp;&nbsp;&nbsp;别酒初醒。似一番梦觉，屈指堪惊。犹疑送消寄息，遇著人听。当初唤作，据眼前、略略看承。及去了，从头想伊，心下始觉宁宁。
</font><p></p>
&nbsp;&nbsp;&nbsp;&nbsp;黄昏画角重城。更伤高念远，怀抱何胜。良时好景，算来半为愁生。幽期暂阻，便就中、月白风清。千万计，年年断除不得，是这些情。
</font><p></p>
</ul><p></p>
<p align="center"><font face="黑体" size="3" color="#000080">寻梅</font></font></font></p>
<ul>
&nbsp;&nbsp;&nbsp;&nbsp;今年早觉花信蹉。想芳心、未应误我。一月小径几回过。始朝来寻见，雪痕微破。
</font><p></p>
&nbsp;&nbsp;&nbsp;&nbsp;眼前大抵情无那。好景色、只消些个。春风烂熳却且可。是而今、枝上一朵两朵。
</font><p></p>
</ul><p></p>
<p align="center"><font face="黑体" size="3" color="#000080">不见</font></font></font></p>
<ul>
&nbsp;&nbsp;&nbsp;&nbsp;日过重帘未卷。袅袅欲残香线。午醉却醒来，柳外一声莺啭。不见。不见。门掩落花深院。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font></font></font></p>
<ul>
&nbsp;&nbsp;&nbsp;&nbsp;回首芜城旧苑。还是绿深红浅。春意已无多，斜日满帘飞燕。不见。不见。花上雨来风转。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;深深院宇小池塘。一径碧梧长。青春又归何处，新笋绿成行。
</font><p></p>
&nbsp;&nbsp;&nbsp;&nbsp;多少事，恼人肠。懒思量。香消一炷，睡起霎时，日过东窗。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;相逢无处无尊酒。尊前未必皆朋旧。酒到任教倾。莫思今夜醒。
</font><p></p>
&nbsp;&nbsp;&nbsp;&nbsp;明朝相别后。江上空回首。欲去不胜情。为君歌数声。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;春城迤逦层阴绕。青梅竞弄枝头小。江色雨和烟。行人江那边。
</font><p></p>
&nbsp;&nbsp;&nbsp;&nbsp;好花都过了。满地空芳草。落日醉醒间。一春无此寒。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;花过园林清荫浓。琅\新脱笋，绿丛丛。雨声只在小池东。闲欹枕，直面芰荷风。
</font><p></p>
&nbsp;&nbsp;&nbsp;&nbsp;长日敞帘栊。轻尘飞不到，画堂空。一尊今夜与谁同。人如玉，相对月明中。
</font><p></p>
</ul><p></p>
<p align="center"><font face="黑体" size="3" color="#000080">转调蝶恋花</font></font></font></p>
<ul>
&nbsp;&nbsp;&nbsp;&nbsp;鸡上清明初过雨。春色无多，叶底花如许。轻暖时闻燕双语。等闲飞入谁家去。
</font><p></p>
&nbsp;&nbsp;&nbsp;&nbsp;短墙东畔新朱户。前日花前，把酒人何处。仿佛桥边船上路。绿杨风里黄昏鼓。
</font><p></p>
</ul><p></p>
<p align="center"><font face="黑体" size="3" color="#000080">转调蝶恋花</font></font></font></p>
<ul>
&nbsp;&nbsp;&nbsp;&nbsp;渐近朱门香夹道。一片笙歌，依约楼台杪。野色和烟满芳草。溪光曲曲山回抱。
</font><p></p>
&nbsp;&nbsp;&nbsp;&nbsp;物华不逐人间老。日日春风，在处花枝好。莫恨云深路难到。刘郎可惜归来早。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
