<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;黄&nbsp;升</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（题双溪冯熙之交游风月之楼）</font></span></font></font></p>
<ul>
&nbsp;&nbsp;&nbsp;&nbsp;倦整摩天翼。笑归来、点画亭台，按行泉石。落落元龙湖海气，更著高楼百尺。收揽尽、水光山色。曾驾飙车蟾宫去，几回批、借月支风敕。斯二者，惯相识。
</font><p></p>
&nbsp;&nbsp;&nbsp;&nbsp;玲珑窗户青红湿。夜深时、寒光爽气，洗清肝膈。似此交游真酒落，判与升堂入室。有万象、来为宾客。不用笙歌轻点穑看仙翁手搦虹霓笔。吟思远，两峰碧楼对两峰甚奇。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;席作此\\
</font><p></p>
&nbsp;&nbsp;&nbsp;&nbsp;风送行春步。渐行行、山回路转，入云深处。问讯花梢春几许，半在诗人杖屐。点点是、祥烟膏露。中有瑶池千岁种，整岩妆、来作巢仙侣。相妩媚，试凝伫。
</font><p></p>
&nbsp;&nbsp;&nbsp;&nbsp;风流座上挥谈尘。更多情，多才多调，缓歌金缕。趁取芳时同宴赏，莫惜清樽缓举。有明月、随人归去。从此一春须一到，愿东君、长与花为主。泉共石，闻斯语。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（菊）</font></span></font></font></p>
<ul>
&nbsp;&nbsp;&nbsp;&nbsp;莫恨黄花瘦。正千林、风霜摇落，暮秋时候。晚节相看元不恶，采采东篱独秀。试揽结、幽香盈手。几劫修来方得到，与渊明、千载为知旧。同冷淡，比兰友。
</font><p></p>
&nbsp;&nbsp;&nbsp;&nbsp;柴桑心事君知否。把人间、功名富贵，付之尘垢。不肯折腰营口腹，一笑归欤五柳。怅此意、而今安有。若得风流如此老，也何妨、相对无杯酒。诗自可，了重九。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;自扫梅花下。问梢头、冷蕊疏疏，几时开也。间者阔焉今久矣，多少幽怀欲写。有谁是、孤山流亚。香月一联真绝唱，与诗人、千载为嘉话。馀兴味，付来者。
</font><p></p>
&nbsp;&nbsp;&nbsp;&nbsp;清癯不恋华亭榭。待与君、白发相亲，竹篱茅舍。喜甚今年无酒禁，溜溜小槽压蔗。已准拟、雪天霜夜。自醉自吟仍自笑，任解冠、落从嘲骂。书此意，寄同社。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（题冯云月玉连环词后）</font></span></font></font></p>
<ul>
&nbsp;&nbsp;&nbsp;&nbsp;自沈香梦断，风雨外、失馀春。怅袍锦淋漓，金銮论奏，四海无人。蛾眉古来见妒，奈昭阳、飞燕亦成尘。惟有空梁落月，至今能为传神。神游八表跨长鲸。谁是再来身。爱云月溪头，玉环一曲，笔力千钧。人间不堪著眼，但香名、百世尚如新。乞我九霞蜚，梯空共上秋F。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（乙巳病中）</font></span></font></font></p>
<ul>
&nbsp;&nbsp;&nbsp;&nbsp;问潘郎两鬓，更禁得、几番秋。怅病骨J々，幽怀渺渺，短发飕飕。云边一声长笛，这风情、多属赵家楼。欹枕困寻药里，薰衣慵讯香篝。
</font><p></p>
&nbsp;&nbsp;&nbsp;&nbsp;悠悠。老矣复焉求。何止赋三休。念少日书辟，中年酒病，晚岁诗愁。已攀桂花作证，便从今、把笔一齐勾。只有烟霞痼疾，相陪风月交游。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（怀旧）</font></span></font></font></p>
<ul>
&nbsp;&nbsp;&nbsp;&nbsp;问春春不语，谩新绿、满芳州。记历历前游，看花南陌，命酒西楼。东风翠红围绕，把功名、一笑付糟丘。醉里了忘身世，吟边自负风流。
</font><p></p>
&nbsp;&nbsp;&nbsp;&nbsp;风流。莫莫复休休。白发渐盈头。恨十载重来，略无欢意，惟有间愁。多情向人似旧，但小桃、婀娜柳纤柔。望断残霞落日，水天拍拍飞鸥。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（丁酉清明）</font></span></font></font></p>
<ul>
&nbsp;&nbsp;&nbsp;&nbsp;天上传新火，人间试袷衣。定巢新燕觅香泥。不为绣帘朱户、说相思。侧帽吹飞絮，凭栏送落晖。粉痕销淡锦书稀。怕见山南山北、子规啼。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（丙申重九）</font></span></font></font></p>
<ul>
&nbsp;&nbsp;&nbsp;&nbsp;兰佩秋风冷，茱囊晓露新。多情多感怯芳辰。强折黄花来照、碧粼粼。
</font><p></p>
&nbsp;&nbsp;&nbsp;&nbsp;落帽参军醉，空樽靖节贫。世间那复有斯人。目送归鸿西去、一伤神。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;寒意方浓。暖信才通。是晴阳、暗拆花封。冰霜作骨，玉雪为容。看体清癯，香淡■，影朦胧。孤城小驿，断角残钟。又无边、散与春风。芳心一点，幽恨千重。任雪霏霏，云漠漠，月溶溶。
</font><p></p>
</ul><p></p>
<p align="center"><font face="黑体" size="3" color="#000080">卖花声</font><span><font size="2" color="#FF00FF">（己亥三月一日）</font></span></font></font></p>
<ul>
&nbsp;&nbsp;&nbsp;&nbsp;莺蝶太匆匆。恼杀哀翁。牡丹开尽状元红。俯仰之间增感慨，花事成空。
</font><p></p>
&nbsp;&nbsp;&nbsp;&nbsp;垂柳绿阴中。粉絮■■多情多病转疏慵。不是东风孤负我，我负东风。
</font><p></p>
</ul><p></p>
<p align="center"><font face="黑体" size="3" color="#000080">卖花声</font><span><font size="2" color="#FF00FF">（忆旧）</font></span></font></font></p>
<ul>
&nbsp;&nbsp;&nbsp;&nbsp;秋色满层霄，剪剪寒飙。一襟残照两无聊。数尽归鸦人不见，落木萧萧。
</font><p></p>
&nbsp;&nbsp;&nbsp;&nbsp;往事欲魂消。梦想风标。春江绿涨水平桥。侧帽停鞭沽酒处，柳软莺娇。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（秋怀）</font></span></font></font></p>
<ul>
&nbsp;&nbsp;&nbsp;&nbsp;天悠悠。水悠悠。月印金枢晓未收。笛声人倚楼。
</font><p></p>
&nbsp;&nbsp;&nbsp;&nbsp;芦花秋。蓼花秋。催得吴霜点鬓稠。香笺莫寄愁。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（秋夜）</font></span></font></font></p>
<ul>
&nbsp;&nbsp;&nbsp;&nbsp;砧声齐。杵声齐。金井栏边败叶飞。夜寒乌不栖。
</font><p></p>
&nbsp;&nbsp;&nbsp;&nbsp;风凄凄。露凄凄。影转梧桐月已西。花冠窗外啼。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（春晚）</font></span></font></font></p>
<ul>
&nbsp;&nbsp;&nbsp;&nbsp;惜春归。爱春归。脱了罗衣著贮衣。绿阴黄鸟啼。
</font><p></p>
&nbsp;&nbsp;&nbsp;&nbsp;酒醒时。梦醒时。清簟疏帘一局棋。丁东风马儿。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（送饶溪嘉游浙）</font></span></font></font></p>
<ul>
&nbsp;&nbsp;&nbsp;&nbsp;骑鹤上扬州，腰缠十万。拈起诗人旧公案。看山看水，此去胜游须遍。烦君收拾取，归吟卷。
</font><p></p>
&nbsp;&nbsp;&nbsp;&nbsp;少日风流，暮年萧散。佳处何妨小留款。沙河塘上，落日绣帘争卷。也须拂拭起，看花眼。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（春感）</font></span></font></font></p>
<ul>
&nbsp;&nbsp;&nbsp;&nbsp;百计留春春不住。褪粉吹香，日日催教去。心事欲凭莺语诉。流莺划地无凭据。
</font><p></p>
&nbsp;&nbsp;&nbsp;&nbsp;绿玉阑干围绮户。一点柔红，应在深深处。想倚翠帘吹柳絮。浅颦惆怅芳期误。
</font><p></p>
</ul><p></p>
<p align="center"><font face="黑体" size="3" color="#000080">月照梨花</font><span><font size="2" color="#FF00FF">（闺怨）</font></span></font></font></p>
<ul>
&nbsp;&nbsp;&nbsp;&nbsp;昼景。方永。重帘花影。好梦犹酣，莺声唤醒。门外风絮交飞。送春归。
</font><p></p>
&nbsp;&nbsp;&nbsp;&nbsp;■蛾画了无人问。几多别恨。泪洗残妆粉。不知郎马何处嘶。烟草萋迷。鹧鸪啼。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（为遗蜕山中桃花作，寄冯云月）</font></span></font></font></p>
<ul>
&nbsp;&nbsp;&nbsp;&nbsp;问山中、小桃开后，曾经多少晴雨。遥知载酒花边去，唱我旧歌金缕。行乐处。正蝶绕蜂围，锦绣迷无路。风光有主。想倚杖西阡，停杯北望，望断碧云暮。
</font><p></p>
&nbsp;&nbsp;&nbsp;&nbsp;花知道，应倩蜚鸿寄语。年来老子安否。一春一到成虚约，不道树犹如此。烦说与。但岁岁、东风妆点红云坞。刘郎老去。待有日重来，同君一笑，拈起看花句。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（赠丁南邻）</font></span></font></font></p>
<ul>
&nbsp;&nbsp;&nbsp;&nbsp;少年有志封侯，弯弓欲挂扶桑外。一朝敛缩，萧然清兴，了无拘碍。袖里阴符，枕中鸿宝，功名蝉蜕。看舌端霹雳，剧谈玄妙，人间世、疑无对。
</font><p></p>
&nbsp;&nbsp;&nbsp;&nbsp;阆苑醉乡佳处，想当年、绿阴犹在。君仙寄语，不须点勘，鬼神功罪。碧海千寻，赤城万丈，风高浪快。待踞龟食蛤，相期汗漫，与烟霞会。
</font><p></p>
</ul><p></p>
<p align="center"><font face="黑体" size="3" color="#000080">西河</font><span><font size="2" color="#FF00FF">（已亥秋作）</font></span></font></font></p>
<ul>
&nbsp;&nbsp;&nbsp;&nbsp;天似洗。残秋未有寒意。何人短笛弄西风，数声壮伟。倚栏感慨展双眸，离离烟树如荠。
</font><p></p>
&nbsp;&nbsp;&nbsp;&nbsp;少年事，成梦里。客愁付与流水。笔床荼具老空山，未妨肆志。世间富贵要时贤，深居宜有馀味。
</font><p></p>
&nbsp;&nbsp;&nbsp;&nbsp;大江东去日西坠。想悠悠千古兴废。此地阅人多矣。且挥弦寄兴、氛埃之外。目送蜚鸿归天际。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（宫怨）</font></span></font></font></p>
<ul>
&nbsp;&nbsp;&nbsp;&nbsp;珠帘寂寂。愁背银缸泣。记得少年初选入。三十六宫第一。
</font><p></p>
&nbsp;&nbsp;&nbsp;&nbsp;当年掌上承恩。而今冷落长门。又是羊车过也，月明花落黄昏。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（宫词）</font></span></font></font></p>
<ul>
&nbsp;&nbsp;&nbsp;&nbsp;深深禁■。霁日明莺羽。风动槐龙交翠舞。恰恰花阴亭午。
</font><p></p>
&nbsp;&nbsp;&nbsp;&nbsp;一帘暖絮悠r。金炉旋炷沈香。天子方看谏疏，内人休斗新妆。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（戏题玉林）</font></span></font></font></p>
<ul>
&nbsp;&nbsp;&nbsp;&nbsp;玉林何有，有一弯莲沼，数间茅宇。断堑疏篱聊补苇，那得粉墙朱户。禾黍秋风，鸡豚晓日，活脱田家趣。客来荼罢，自挑野菜同煮。
</font><p></p>
&nbsp;&nbsp;&nbsp;&nbsp;多少甲第连云，十眉环座，人醉黄金坞。回首邯郸春梦破，雾落珠歌翠舞。得似衰翁，萧然陋巷，长作溪山主。紫芝可采，更寻岩谷深处。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（夜凉）</font></span></font></font></p>
<ul>
&nbsp;&nbsp;&nbsp;&nbsp;西风解事，为人间、洗尽三庚烦暑。一枕新凉宜客梦，飞入藕花深处。冰雪襟怀，琉璃世界，夜气清如许。i然长啸，起来秋满庭户。
</font><p></p>
&nbsp;&nbsp;&nbsp;&nbsp;应笑楚客才高，兰成愁悴，遗恨传千古。作赋吟诗空自好，不直一杯秋露。淡月阑干，微云河汉，耿耿天催曙。此情谁会，梧桐叶上疏雨。
</font><p></p>
</ul><p></p>
<p align="center"><font face="黑体" size="3" color="#000080">浣沙溪</font></font></font></p>
<ul>
&nbsp;&nbsp;&nbsp;&nbsp;钟磬冷冷夜未央。梨花庭院月如霜。步虚声里拜瑶章。
</font><p></p>
&nbsp;&nbsp;&nbsp;&nbsp;紫极清都云渺渺，红尘浊世事茫茫。未知谁有返魂香。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（暮春）</font></span></font></font></p>
<ul>
&nbsp;&nbsp;&nbsp;&nbsp;沈水香销梦半醒。斜阳恰照竹间亭，戏临小草书团扇，自拣残花插净瓶。
</font><p></p>
&nbsp;&nbsp;&nbsp;&nbsp;莺宛转，燕丁宁。晴波不动晚山青。玉人只怨春归去，不道槐云绿满庭。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（张园作）</font></span></font></font></p>
<ul>
&nbsp;&nbsp;&nbsp;&nbsp;雨过芙蕖叶叶凉。摩挲短发照横塘。一行归鹭拖秋色，几树呜蝉饯夕阳。
</font><p></p>
&nbsp;&nbsp;&nbsp;&nbsp;花侧畔，柳旁相。微云澹月又昏黄。风流不在谈锋胜，袖手无言味最长。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（秋夕）</font></span></font></font></p>
<ul>
&nbsp;&nbsp;&nbsp;&nbsp;心如结。西风老尽黄花节。黄花节。寒鸿声断，冷烟凄月。
</font><p></p>
&nbsp;&nbsp;&nbsp;&nbsp;汉朝陵庙唐宫阙。兴衰万变从谁说。从谁说。千年青史，几人华发。
</font><p></p>
</ul><p></p>
<p align="center"><font face="黑体" size="3" color="#000080">重叠金</font><span><font size="2" color="#FF00FF">（壬寅立秋）</font></span></font></font></p>
<ul>
&nbsp;&nbsp;&nbsp;&nbsp;西风半夜惊罗扇。蛩声入梦传幽怨。碧藕试初凉。露痕啼粉香。
</font><p></p>
&nbsp;&nbsp;&nbsp;&nbsp;清冰凝簟竹。不许双鸳宿。又是五更钟。鸦啼金井桐。
</font><p></p>
</ul><p></p>
<p align="center"><font face="黑体" size="3" color="#000080">重叠金</font><span><font size="2" color="#FF00FF">（冬）</font></span></font></font></p>
<ul>
&nbsp;&nbsp;&nbsp;&nbsp;南山未解松梢雪。西山已挂梅梢月。说似玉林人。人间无此清。
</font><p></p>
&nbsp;&nbsp;&nbsp;&nbsp;此身元是客。小住娱今夕。拍手凭阑干。霜风吹鬓寒。
</font><p></p>
</ul><p></p>
<p align="center"><font face="黑体" size="3" color="#000080">重叠金</font><span><font size="2" color="#FF00FF">（除日立春）</font></span></font></font></p>
<ul>
&nbsp;&nbsp;&nbsp;&nbsp;银幡彩胜参差剪。东风吹上钗头燕。一笑绕花身。小桃先报春。
</font><p></p>
&nbsp;&nbsp;&nbsp;&nbsp;新春今日是。明日新年至。擘茧莫探官。人间行路难。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（初春）</font></span></font></font></p>
<ul>
&nbsp;&nbsp;&nbsp;&nbsp;花事浅。方费化工匀染。墙角红梅开未遍。小桃才数点。
</font><p></p>
&nbsp;&nbsp;&nbsp;&nbsp;人在暮寒庭院。闲续茶经香传。酒思如冰诗思懒。雨声帘不卷。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（夏夜）</font></span></font></font></p>
<ul>
&nbsp;&nbsp;&nbsp;&nbsp;多病带围宽。未到衰年已鲜欢。梦破小楼风马响，珊珊。缺月无情转画栏。凉入苎衾单。起探灯花夜欲阑。书册满床空伴睡，慵观。拈得渔樵笛谱看。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（冬夜）</font></span></font></font></p>
<ul>
&nbsp;&nbsp;&nbsp;&nbsp;万籁寂无声。衾铁棱棱近五更。香断灯昏吟未稳，凄清。只有霜华伴月明。
</font><p></p>
&nbsp;&nbsp;&nbsp;&nbsp;应是夜寒凝。恼得梅花睡不成。我念梅花花念我，关情。起看清冰满玉瓶。
</font><p></p>
</ul><p></p>
<p align="center"><font face="黑体" size="3" color="#000080">花发沁园春</font><span><font size="2" color="#FF00FF">（芍药会上）</font></span></font></font></p>
<ul>
&nbsp;&nbsp;&nbsp;&nbsp;晓燕传情，午莺喧梦，起来检梭芳事。荼コ褪雪，杨柳吹绵，迄逦麦秋天气。翻阶傍砌。看芍药、新妆娇媚。正凤紫匀染绡裳，猩红轻透罗袂。
</font><p></p>
&nbsp;&nbsp;&nbsp;&nbsp;昼暖朱阑困倚。是天姿妖娆，不减姚魏。随蜂惹粉，趁蝶栖香，引动少年情味。花浓酒美。人正在、翠红围里。问谁是、第一风流，折花簪向云髻。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（做姜尧章体）</font></span></font></font></p>
<ul>
&nbsp;&nbsp;&nbsp;&nbsp;粉香吹暖透单衣。金泥双凤飞。间来花下立多时。春风酒醒迟。
</font><p></p>
&nbsp;&nbsp;&nbsp;&nbsp;桃叶曲，柳枝词。芳心空自知。湘皋月冷佩声微。雁归人不归。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;青林雨歇，珠帘风细，人在绿阴庭院。夜来能有几多寒，已瘦了、梨花一半。
</font><p></p>
&nbsp;&nbsp;&nbsp;&nbsp;宝钗无据，玉琴难托，合造一襟幽怨。云窗雾阁事茫茫，试与问、可杏双燕。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;天气清和仅两旬。一旬前是佛生辰。当年来应徐卿梦，此夕遥瞻寿宿明。
</font><p></p>
&nbsp;&nbsp;&nbsp;&nbsp;拚一笑，对诸贤。山翁何以祝龟龄。蟠桃瓜枣皆虚诞，愿把阴功福后人。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
