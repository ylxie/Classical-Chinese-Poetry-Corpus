<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘子寰</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（寿史沧洲）</font></span></font></font></p>
<ul>
&nbsp;&nbsp;&nbsp;&nbsp;雅歌堂下新堤路。柳外行人相语。碧藕开花，金桃结子，三见使君初度。楼台北渚。似画出西湖，水云深处。彩o双飞，水亭开宴近重午。
</font><p></p>
&nbsp;&nbsp;&nbsp;&nbsp;溪蒲堪荐绿醑，幔亭何惜，为曾孙留住。碧水吟哦，沧洲梦想，未放舟横野渡。维申及甫。正夹辅中兴，擎天作柱。愿祝嵩高，岁添长命缕。
</font><p></p>
</ul><p></p>
<p align="center"><font face="黑体" size="3" color="#000080">花发沁园春</font><span><font size="2" color="#FF00FF">（呈史沧洲）</font></span></font></font></p>
<ul>
&nbsp;&nbsp;&nbsp;&nbsp;换谱伊凉，选歌燕赵，一番乐事重起。花新笑靥，柳软纤腰，济楚众芳围里。年年佳会。长是傍、清明天气。正魏紫衣染天香。蜀妆红破春睡。
</font><p></p>
&nbsp;&nbsp;&nbsp;&nbsp;一簇猩罗凤翠。遍东园西城，点检芳事。铃斋吏散，昼馆人稀，几阕管弦清脆。人生适意。流转共、风光游戏。到遇景，取次成欢。怎教良夜休醉。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（题小竿岭）</font></span></font></font></p>
<ul>
&nbsp;&nbsp;&nbsp;&nbsp;今来古往吴京道。岁岁荣枯原上草。行人几度到江滨，不觉身随风树老。
</font><p></p>
&nbsp;&nbsp;&nbsp;&nbsp;蒲花易晚芦花早。客里光阴如过鸟。一般垂柳短长亭，去路不如归路好。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（西岩三涧）</font></span></font></font></p>
<ul>
&nbsp;&nbsp;&nbsp;&nbsp;云壑泉泓，小者如杯，大者如罂。更石筵平莹，宽容数客，淙流回激，环绕飞觥。三涧交流，两崖悬瀑，捣雪飞霜落翠屏。经行处，有丹荑碧草，古木苍藤。
</font><p></p>
&nbsp;&nbsp;&nbsp;&nbsp;徘徊却倚山楹。笑山水娱人若有情。见傍回侧转，峰峦叠叠，欲穷还有，岩谷层层。仰视云间，茅茨鸡犬。疑是仙家来避秦。青林表，望烟霞缥缈，隐隐鸾笙。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（登玉田峰）</font></span></font></font></p>
<ul>
&nbsp;&nbsp;&nbsp;&nbsp;拄杖凌高绝。望千山隐隐，波澜动摇天末。下有白云平远壑，涌起潮头喷雪。浸绝岛、孤峰出没。赤县神州何处是，但风烟、杳杳迷空阔。呼不见，古人物。
</font><p></p>
&nbsp;&nbsp;&nbsp;&nbsp;碧松枝下青瑶石。举头看、长空湛湛，淡琉璃色。上界星辰多官府，夸父忙鞭日月。任兔走、乌飞超忽。宇宙茫茫如许大，百年间、何用争优劣。身世事，一毛发。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（风泉峡观泉）</font></span></font></font></p>
<ul>
&nbsp;&nbsp;&nbsp;&nbsp;云壑飞泉，蒲根下、悬流陆续。堪爱处、石池湛湛，一方寒玉。暑际直当磐石坐，渴来自引悬瓢掬。听冷冷、清响泻琮b，胜丝竹。
</font><p></p>
&nbsp;&nbsp;&nbsp;&nbsp;寒照胆，消炎燠。清彻骨，无尘俗。笑幽人忻玩，滞留空谷。静坐时看松鼠饮，醉眠不碍山禽浴。唤仙人、伴我酌琼瑶，餐秋菊。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（春愁）</font></span></font></font></p>
<ul>
&nbsp;&nbsp;&nbsp;&nbsp;横阴漠漠。似觉罗衣薄。正是海棠时候，纱窗外、东风恶。
</font><p></p>
&nbsp;&nbsp;&nbsp;&nbsp;惜春春寂寞。寻花花冷落。不会这些情味，元不是、念离索。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（寄刘令君潜夫）</font></span></font></font></p>
<ul>
&nbsp;&nbsp;&nbsp;&nbsp;风餍雨足，也解为花地。收拾浮云放新霁。爱调亭小翠，点滴猩红，新妆了，妃子朝来睡起。
</font><p></p>
&nbsp;&nbsp;&nbsp;&nbsp;遥知春有主，整顿欢娱，兴在新亭锦围底。便选歌燕赵，授简邹枚，须记作他日，城山盛事。笑东君不用管杨花，任飞去天涯，在东风里。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
