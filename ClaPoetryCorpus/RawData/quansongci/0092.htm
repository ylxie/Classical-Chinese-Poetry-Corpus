<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;曾&nbsp;协</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（送李粹伯赴春闱）</font></span></font></font></p>
<ul>
&nbsp;&nbsp;&nbsp;&nbsp;小驻征骖，一尊古寺留君住。六花无数。飞舞朝天路。
</font><p></p>
&nbsp;&nbsp;&nbsp;&nbsp;上苑繁华，却似词章富。春将暮。玉鞭凝伫。总是经行处。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（汪汝冯置酒请赋芍药）</font></span></font></font></p>
<ul>
&nbsp;&nbsp;&nbsp;&nbsp;乱叠香罗，玉纤微把燕支污。靓妆无数。十里扬州路。
</font><p></p>
&nbsp;&nbsp;&nbsp;&nbsp;怨绿啼红，总道春归去。君知否。画阑幽处。留得韶光住。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（咏芍药金系腰海陵席上作）</font></span></font></font></p>
<ul>
&nbsp;&nbsp;&nbsp;&nbsp;昼漏新来一倍长。众宾沾醉尚传觞。浓云遮日惜红妆。
</font><p></p>
&nbsp;&nbsp;&nbsp;&nbsp;应是主人归凤沼，为传芳讯到黄堂。腰围恰恰束金黄。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（留别海陵诸公）</font></span></font></font></p>
<ul>
&nbsp;&nbsp;&nbsp;&nbsp;清秋月。长空万里烟华白。烟华白。江云收尽，楚天一色。
</font><p></p>
&nbsp;&nbsp;&nbsp;&nbsp;莼丝惹起思归客。清光正好伤离别。伤离别。五湖烟水，伴人悉绝。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font><span><font size="2" color="#FF00FF">（和翁士秀）</font></span></font></font></p>
<ul>
&nbsp;&nbsp;&nbsp;&nbsp;野亭问柳今朝试。更访小园开未。月下山横空际。两两修眉对。
</font><p></p>
&nbsp;&nbsp;&nbsp;&nbsp;骚人对此增高致。意入笔端清邃。投分周郎心醉。真解消人意。
</font><p></p>
</ul><p></p>
<p align="center"><font face="黑体" size="3" color="#000080">蹋莎行</font><span><font size="2" color="#FF00FF">（春归怨别）</font></span></font></font></p>
<ul>
&nbsp;&nbsp;&nbsp;&nbsp;柳眼传情，花心蹙恨。春风处处关方寸。朱帘卷尽画屏闲，云鬟半ED51罗衣褪。
</font><p></p>
&nbsp;&nbsp;&nbsp;&nbsp;燕语莺啼，日长人困。鱼沈雁断无音信。琵琶声乱篆烟斜，寸肠欲断无人问。
</font><p></p>
</ul><p></p>
<p align="center"><font face="黑体" size="3" color="#000080">凤栖梧</font><span><font size="2" color="#FF00FF">（西溪道中作）</font></span></font></font></p>
<ul>
&nbsp;&nbsp;&nbsp;&nbsp;柳弄轻黄花泣露。万叠春山，不记尘寰路。日射霜林烟罩素。长空不著纤云B028。
</font><p></p>
&nbsp;&nbsp;&nbsp;&nbsp;历历远村明可数。缘涨前溪，渺渺迷津渡。客子光阴能几许。画图拟卷晴川去。
</font><p></p>
</ul><p></p>
<p align="center"><font face="黑体" size="3" color="#000080">祝英台</font><span><font size="2" color="#FF00FF">（和翁士秀牡丹韵）</font></span></font></font></p>
<ul>
&nbsp;&nbsp;&nbsp;&nbsp;放花开，催花谢，谁解东君意。要遣花王，独占花蹊邃。且看玉镜台前，霞觞新举，红玉软、晓妆慵试。
</font><p></p>
&nbsp;&nbsp;&nbsp;&nbsp;好风味。须信金屋中人，谁堪并娇媚。隐约微潮，应向尊前醉。最怜纹锦搴帷，青罗飞盖，尘土外、轻盈相倚。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（送史侍郎）</font></span></font></font></p>
<ul>
&nbsp;&nbsp;&nbsp;&nbsp;今日复何日，欢动楚江滨。紫泥来自天上，优诏起元臣。想见傅岩梦断，记得金瓯名在，却念佩兰人。永昼通明殿，曾听话经纶。
</font><p></p>
&nbsp;&nbsp;&nbsp;&nbsp;促归装，趋北阙，觐严宸。玉阶陈迹如故，天笑一番新。好借食间前箸，尽吐胸中奇计，指顾静烟尘。九万云霄路，飞走趁新春。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（细君生日作）</font></span></font></font></p>
<ul>
&nbsp;&nbsp;&nbsp;&nbsp;日永向槐夏，绕屋树扶疏。麦秋天气清润，设巾兑记生初。新拜小君佳号，更过诸郎官舍，仍玩掌中珠。乐事似今少，一笑倒双壶。
</font><p></p>
&nbsp;&nbsp;&nbsp;&nbsp;列山肴，烹野蔌，且欢娱。鹿门远引，平生此志与君俱。终向苕溪烟水，携手云庄风月，不践利名区。功业看儿辈，相对老江湖。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（扬州菊坡席上作）</font></span></font></font></p>
<ul>
&nbsp;&nbsp;&nbsp;&nbsp;一年好处，是霜轻尘敛，山川如洗。晚菊留花供燕赏，金缕宝衣销地。旧观初还，层楼相望，重见升平际。小春时节，绮罗丛里人醉。
</font><p></p>
&nbsp;&nbsp;&nbsp;&nbsp;此日武帐贤侯，六年仁政，浃长淮千里。欲入g行仍缓带，聊抚竹西歌吹。紫塞烟清，玉关人老，宜趣朝天骑。香尘归路，旧游回首应记。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（宴叶叔范新第）</font></span></font></font></p>
<ul>
&nbsp;&nbsp;&nbsp;&nbsp;苕溪古岸，有朱门初建，落成华屋。对启园林随杖履，迤逦柳蹊相属。好是危亭，片峰迎面，独立清溪曲。芜城低远，一尘不碍游目。
</font><p></p>
&nbsp;&nbsp;&nbsp;&nbsp;公子豪饮方酣，夜堂深静，隐隐鸣丝竹。却尽春寒宾满座，深酌葡萄新绿。密户储香，广庭留月，待得清欢足。纷纷沾醉，四筵倒尽群玉。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（咏芍药）</font></span></font></font></p>
<ul>
&nbsp;&nbsp;&nbsp;&nbsp;一年好处，是满城红药，留连□□。十里扬州应费了，多少春工妆饰。弱质欹风，芳心带露，酒困娇无力。园林绿暗，粉光低占丛碧。
</font><p></p>
&nbsp;&nbsp;&nbsp;&nbsp;谁与千载声名，翻阶高咏，出文章仙伯。阅尽繁华芳意歇，初识倾城风格。双脸红，春衫挽并，天巧终难敌。十千沽酒，算应花畔消得。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（别故人）</font></span></font></font></p>
<ul>
&nbsp;&nbsp;&nbsp;&nbsp;楚乡菰黍初尝，马蹄偶踏扬州路。莼丝向老，江鲈堪脍，催人归去。秋气萧骚，月华如洗，一天风露。望重重烟水，吴淞万顷，曾约旧时鸥鹭。
</font><p></p>
&nbsp;&nbsp;&nbsp;&nbsp;惆怅别离无奈，整孤帆、依然回顾。玉龙节底，故人情重，欲行犹驻。敛散功多，澄清志遂，好回高步。看归鞍稳上，文鸳班里，五云深处。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
