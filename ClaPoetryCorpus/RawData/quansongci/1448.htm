<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;白君瑞</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（木芙容）</font></span></font></font></p>
<ul>
&nbsp;&nbsp;&nbsp;&nbsp;木落林疏，秋渐冷、芙蓉新拆。傍碧水，晓妆初鉴，露匀妖色。故向霜前呈艳态，想应青女加怜惜。映朝阳、翠叶拥红苞，闲庭侧。岩桂香，随飘泊。篱菊嫩，陪幽寂。笑春红容易，被风吹落。满眼炯然宫锦烂，一身如寄神仙宅。把绿尊、莫惜醉相酬，春工力。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;凉吹拂衣袂，助我上高台。云檐风栋，窗户绝纤埃。四绕江山雄丽，万古盘龙踞虎，壮气锁崔嵬。二水中分远，艇子自归来。
</font><p></p>
&nbsp;&nbsp;&nbsp;&nbsp;望白云，迎碧汉，俯长淮。铎声到耳，亭亭孤塔现林隈。烟惹宫城深树，日照酒楼帘幕，物象眼前排。长啸下梯径，欲去更徘徊。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（曹溪英墨梅）</font></span></font></font></p>
<ul>
&nbsp;&nbsp;&nbsp;&nbsp;玉骨冰姿，天然清楚，雪里曾看。物外幽人，细窥天巧，收入毫端。
</font><p></p>
&nbsp;&nbsp;&nbsp;&nbsp;一枝影落云笺。便似觉、清风夜寒。试向松窗，等闲一展，俗虑都捐。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（寄故人）</font></span></font></font></p>
<ul>
&nbsp;&nbsp;&nbsp;&nbsp;一冬不见雪花飞。爱日荡晴晖。腊残未解寒塘冻，东风细、已露春期。正是年时策马，相随村落寻梅。
</font><p></p>
&nbsp;&nbsp;&nbsp;&nbsp;故人别久信音稀。排闷有新诗。雁声北去江城暖，暗舒展、花柳容仪。屈指烧灯不远，等闲休锁双眉。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（寄临安友）</font></span></font></font></p>
<ul>
&nbsp;&nbsp;&nbsp;&nbsp;江干蹭蹬，镇寻常、怀想京城春色。静倚山亭凝望处，惟见鸟飞云q。拂面埃尘，跳□□□，老却风流格。年来却有，短蓑轻棹胸臆。
</font><p></p>
&nbsp;&nbsp;&nbsp;&nbsp;闻与俊逸嬉游，笙歌丛里，眷恋中华国。况是韶阳将近也，应办青骢金勒。丰乐阑干，西湖烟水，遍赏苏堤侧。举觞须酹，天隅犀渚孤客。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
