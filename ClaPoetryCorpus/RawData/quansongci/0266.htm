<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;万俟咏</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（桂花）</font></span></font></font></p>
<ul>
&nbsp;&nbsp;&nbsp;&nbsp;芳菲叶底。谁会秋江意。深绿护轻黄，怕青女、霜侵憔悴。开分早晚，都占九秋天，花四出，香七里。独步珠宫里。
</font><p></p>
&nbsp;&nbsp;&nbsp;&nbsp;佳名岩桂。却是因遗子。不见月中来，又那得、萧萧风味。霓裳旧曲，休问广寒人，飞太白，酬仙蕊。香外无香比。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;寒甚正前三五日，风将腊雪侵寅。彩鸡缕燕已惊春。玉梅飞上苑，金柳动天津。
</font><p></p>
&nbsp;&nbsp;&nbsp;&nbsp;□□□□□□□，□□□□□□。□□□□□□□。春盘共，绕坐庆时新。
</font><p></p>
</ul><p></p>
<p align="center"><font face="黑体" size="3" color="#000080">雪明T鹊夜慢</font></font></font></p>
<ul>
&nbsp;&nbsp;&nbsp;&nbsp;望五云多处春深，开阆苑、别就蓬岛。正梅雪韵清，桂月光皎。凤帐龙帘萦嫩风，御座深、翠金问绕。半天中、香泛千花，灯挂百宝。
</font><p></p>
&nbsp;&nbsp;&nbsp;&nbsp;圣时观风重腊，有箫鼓沸空，锦绣匝道。竞呼卢、气贯调欢笑。暗里金钱掷下，来待燕、歌太平睿藻。愿年年此际，迎春不老。
</font><p></p>
</ul><p></p>
<p align="center"><font face="黑体" size="3" color="#000080">凤皇枝令</font></font></font></p>
<ul>
&nbsp;&nbsp;&nbsp;&nbsp;自腊月十五日放灯，纵都夹人夜游。妇女游者，珠帘下邀住，饮以金瓯酒。有妇人饮酒毕，辄怀金瓯。左右呼之，妇人曰：妾之夫性严，今带酒容，何以自明。怀此金瓯为证耳。隔帘闻笑声曰：与之。其词曰。\\
</font><p></p>
&nbsp;&nbsp;&nbsp;&nbsp;人间天上。端楼龙凤灯先赏。倾城粉黛月明中，春思荡。醉金瓯仙酿。
</font><p></p>
&nbsp;&nbsp;&nbsp;&nbsp;一从鸾辂北向。旧时宝座应蛛纲。游人此际客江乡，空怅望。梦连昌清唱。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;梅夏暗丝雨，麦秋扇浪风。香芦结黍趁天中。五日凄凉今古、与谁同。下缺。
</font><p></p>
</ul><p></p>
<p align="center"><font face="黑体" size="3" color="#000080">明月照高楼慢</font><span><font size="2" color="#FF00FF">（中秋应制）</font></span></font></font></p>
<ul>
&nbsp;&nbsp;&nbsp;&nbsp;平分素商。四垂翠幕，斜界银潢。颢气通建章。正烟澄练色，露洗水光。明映波融太液，影随帘挂披香。楼观壮丽，附霁云、耀绀碧相望。
</font><p></p>
&nbsp;&nbsp;&nbsp;&nbsp;宫妆。三千从赭黄。万年世代，一部笙簧。夜宴花漏长。乍莺歌断续，燕舞回翔。玉座频燃绛蜡，素娥重按霓裳。还是共唱御制词，送御觞。
</font><p></p>
</ul><p></p>
<p align="center"><font face="黑体" size="3" color="#000080">尉迟杯慢</font></font></font></p>
<ul>
&nbsp;&nbsp;&nbsp;&nbsp;碎云薄。向碧玉枝缀万萼。如将汞粉匀开，疑使柏麝薰却。雪魄未应若。况天赋、标艳仍绰约。当暄风暖日佳处，戏蝶游蜂看着。
</font><p></p>
&nbsp;&nbsp;&nbsp;&nbsp;重重绣珠箔。障艳霏霏，异香漠漠。见说徐妃，当年嫁了，信任玉钿零落。无言自啼露萧索。夜深待、月上阑干角。广寒宫、要与娥，素妆一夜相学。
</font><p></p>
</ul><p></p>
<p align="center"><font face="黑体" size="3" color="#000080">钿带长中腔</font></font></font></p>
<ul>
&nbsp;&nbsp;&nbsp;&nbsp;簇真香。似风前拆麝囊。嫩紫轻红，间斗异芳。风流富贵，自觉兰蕙荒。独占蕊珠春光。
</font><p></p>
&nbsp;&nbsp;&nbsp;&nbsp;绣结流苏密致，魂梦悠r。气融液散满洞房。朝寒料峭，娇不易当。着意要得韩郎。
</font><p></p>
</ul><p></p>
<p align="center"><font face="黑体" size="3" color="#000080">春草碧</font></font></font></p>
<ul>
&nbsp;&nbsp;&nbsp;&nbsp;又随芳绪生，看翠霁连空，愁遍征路。东风里，谁望断西塞，恨迷南浦。天涯地角，意不尽、消沉万古。曾是送别长亭下，细绿暗烟雨。
</font><p></p>
&nbsp;&nbsp;&nbsp;&nbsp;何处。乱红铺绣茵，有醉眼荡子，拾翠游女。王孙远，柳外共残照，断云无语。池塘梦生，谢公后、还能继否。独上画楼，春山暝、雁飞去。
</font><p></p>
</ul><p></p>
<p align="center"><font face="黑体" size="3" color="#000080">三台</font><span><font size="2" color="#FF00FF">（清明应制）</font></span></font></font></p>
<ul>
&nbsp;&nbsp;&nbsp;&nbsp;见梨花初带夜月，海棠半含朝雨。内苑春、不禁过青门，御沟涨、潜通南浦。东风静、细柳垂金缕。望凤阙、非烟非雾。好时代、朝野多欢，遍九陌、太平箫鼓。
</font><p></p>
&nbsp;&nbsp;&nbsp;&nbsp;乍莺儿百啭断续，燕子飞来飞去。近绿水、台榭映秋千，斗草聚、双双游女。饧香更、酒冷踏青路。会暗识、夭桃朱户。向晚骤、宝马雕鞍，醉襟惹、乱花飞絮。
</font><p></p>
&nbsp;&nbsp;&nbsp;&nbsp;正轻寒轻暖漏永，半阴半晴云暮。禁火天、已是试新妆，岁华到、三分佳处。清明看、汉宫传蜡炬。散翠烟、飞入槐府。敛兵卫、阊阖门开，住传宣、又还休务。
</font><p></p>
</ul><p></p>
<p align="center"><font face="黑体" size="3" color="#000080">恋芳春慢</font><span><font size="2" color="#FF00FF">（寒食前进）</font></span></font></font></p>
<ul>
&nbsp;&nbsp;&nbsp;&nbsp;蜂蕊分香，燕泥破润，暂寒天气清新。帝里繁华，昨夜细雨初匀。万品花藏四苑，望一带、柳接重津。寒食近，蹴g秋千，又是无限游人。
</font><p></p>
&nbsp;&nbsp;&nbsp;&nbsp;红妆趁戏，绮罗夹道，青帘卖酒，台榭侵云。处处笙歌，不负治世良辰。共见西城路好，翠华定、将出严宸。谁知道，仁主祈祥为民，非事行春。
</font><p></p>
</ul><p></p>
<p align="center"><font face="黑体" size="3" color="#000080">安平乐慢</font><span><font size="2" color="#FF00FF">（都门池苑应制）</font></span></font></font></p>
<ul>
&nbsp;&nbsp;&nbsp;&nbsp;瑞日初迟，绪风乍暖，千花百草争香。瑶池路稳，阆苑春深，云树水殿相望。柳曲沙平，看尘随青盖，絮惹红妆。卖酒绿阴傍。无人不醉春光。
</font><p></p>
&nbsp;&nbsp;&nbsp;&nbsp;有十里笙歌，万家罗绮，身世疑在仙乡。行乐知无禁，五侯半隐少年场。舞妙歌妍，空妒得、莺娇燕忙。念芳菲、都来几日，不堪风雨疏狂。
</font><p></p>
</ul><p></p>
<p align="center"><font face="黑体" size="3" color="#000080">卓牌儿</font><span><font size="2" color="#FF00FF">（春晚）</font></span></font></font></p>
<ul>
&nbsp;&nbsp;&nbsp;&nbsp;东风绿杨天，如画出、清明院宇。玉艳淡泊，梨花带月，胭脂零落，海棠经雨。单衣怯黄昏，人正在、珠帘笑语。相并戏蹴秋千，共携手、同倚阑干，暗香时度。翠窗绣户。路缭绕、潜通幽处。断魂凝伫。嗟不似飞絮。闲闷闲愁，难消遣、此日年年意绪。无据。奈酒醒春去。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font></font></font></p>
<ul>
&nbsp;&nbsp;&nbsp;&nbsp;春到南楼雪尽。惊动灯期花信。小雨一番寒。倚阑干。
</font><p></p>
&nbsp;&nbsp;&nbsp;&nbsp;莫把阑干倚。一望几重烟水。何处是京华。暮云遮。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font></font></font></p>
<ul>
&nbsp;&nbsp;&nbsp;&nbsp;一望西山烟雨。目断心飞何处。天外白云城。几多程。
</font><p></p>
&nbsp;&nbsp;&nbsp;&nbsp;谩记阳关句。衣上粉啼痕污。陇水一分流。此生休。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;一鞭清晓喜还家。宿醉困流霞。夜来小雨新霁，双燕舞风斜。
</font><p></p>
&nbsp;&nbsp;&nbsp;&nbsp;山不尽，水无涯。望中赊。送春滋味，念远情怀，分付杨花。
</font><p></p>
</ul><p></p>
<p align="center"><font face="黑体" size="3" color="#000080">梅花引</font><span><font size="2" color="#FF00FF">（冬怨）</font></span></font></font></p>
<ul>
&nbsp;&nbsp;&nbsp;&nbsp;晓风酸。晓霜乾。一雁南飞人度关。客衣单。客衣单。千里断魂，空歌行路难。
</font><p></p>
&nbsp;&nbsp;&nbsp;&nbsp;寒梅惊破前村雪。寒鸡啼破西楼月。酒肠宽。酒肠宽。家在日边，不堪频倚阑。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（别情）</font></span></font></font></p>
<ul>
&nbsp;&nbsp;&nbsp;&nbsp;千里草。萋萋尽处遥山小。遥山小。行人远似，此山多少。
</font><p></p>
&nbsp;&nbsp;&nbsp;&nbsp;天若有情天亦老。此情说便说不了。说不了。一声唤起，又惊春晓。
</font><p></p>
</ul><p></p>
<p align="center"><font face="黑体" size="3" color="#000080">忆少年</font><span><font size="2" color="#FF00FF">（陇首山）</font></span></font></font></p>
<ul>
&nbsp;&nbsp;&nbsp;&nbsp;陇云溶泄，陇山峻秀，陇泉呜咽。行人暂驻马，已不胜愁绝。
</font><p></p>
&nbsp;&nbsp;&nbsp;&nbsp;上陇首、凝眸天四阔。更一声、寒雁凄切。征书待寄远，有知心明月。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（雨）</font></span></font></font></p>
<ul>
&nbsp;&nbsp;&nbsp;&nbsp;一声声。一更更。窗外芭蕉窗里灯。此时无限情。梦难成。恨难平。不道愁人不喜听。空阶滴到明。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（山驿）</font></span></font></font></p>
<ul>
&nbsp;&nbsp;&nbsp;&nbsp;短长亭。古今情。楼外凉蟾一晕生。雨馀秋更清。暮云平。暮山横。几叶秋声和雁声。行人不要听。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;恨莺花渐老，但芳草、绿汀洲。纵岫壁千寻，榆钱万叠，难买春留。梅花向来始别，又匆匆、结子满枝头。门外垂杨岸侧，画桥谁系兰舟。
</font><p></p>
&nbsp;&nbsp;&nbsp;&nbsp;悠悠。岁月如流。叹水覆、杳难收。凭画阑，往往抬头举眼，都是春愁。东风晚来更恶，怕飞红、怕絮入书楼。双燕归来问我，怎生不上帘钩。
</font><p></p>
</ul><p></p>
<p align="center"><font face="黑体" size="3" color="#000080">武陵春</font></font></font></p>
<ul>
&nbsp;&nbsp;&nbsp;&nbsp;燕子飞来花在否，微雨退、掩重门。正满院梨花雪照人。独自个、怯黄昏。
</font><p></p>
&nbsp;&nbsp;&nbsp;&nbsp;轻风淡月总消魂。罗衣暗惹啼痕。谩觑着、秋千腰褪裙。可セ是、不宜春。
</font><p></p>
</ul><p></p>
<p align="center"><font face="黑体" size="3" color="#000080">快活年近拍</font></font></font></p>
<ul>
&nbsp;&nbsp;&nbsp;&nbsp;千秋万岁君，五帝三王世。观风重令节，与民乐盛际。蕊宫长春，洞天不老，花艳蝉辉，十里照春珠翠。
</font><p></p>
&nbsp;&nbsp;&nbsp;&nbsp;闹罗绮。遥望太极，一族通明里。钧台奏寿，蓬山呈妙戏。六宫人来，五云楼迥，风送歌声，依约睿思圣制。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;正波泛银汉，漏滴铜壶，上元佳致。绛烛银灯，若繁星连缀。明月逐人，暗尘随马，尽五陵豪贵。鬓惹乌云，裙拖湘水，谁家姝丽。
</font><p></p>
&nbsp;&nbsp;&nbsp;&nbsp;金阙南边，彩山北面，接地罗绮，沸天歌吹。六曲屏开，拥三千珠翠。帝乐□深，凤炉烟喷，望舜颜瞻礼。太平无事，君臣宴乐，黎民欢醉。
</font><p></p>
</ul><p></p>
<p align="center"><font face="黑体" size="3" color="#000080">芰荷香</font></font></font></p>
<ul>
&nbsp;&nbsp;&nbsp;&nbsp;小潇湘。正天影倒碧，波面容光。水仙朝罢，间列绿盖红幢。吹风细雨，荡十顷、徘逑恪Ｈ嗽谒精中央。霜绡雾e，襟袂收凉。
</font><p></p>
&nbsp;&nbsp;&nbsp;&nbsp;款放轻舟闹红里，有蜻蜓点水，交颈鸳鸯。翠阴密处，曾觅相并青房。晚霞散绮，泛远净、一叶鸣榔。拟去尽促雕觞。歌云未断，月上飞梁。
</font><p></p>
</ul><p></p>
<p align="center"><font face="黑体" size="3" color="#000080">别瑶姬慢</font></font></font></p>
<ul>
&nbsp;&nbsp;&nbsp;&nbsp;可惜香红。又一番骤雨，几阵狂风。霎时留不住，便夜来和月，飞过帘栊。离愁未了，酒病相仍，便堪此恨中。片片随、流水斜阳去，各自西东。
</font><p></p>
&nbsp;&nbsp;&nbsp;&nbsp;又还是、九十春光，误双飞戏蝶，并采游蜂。人生能几许，细算来何物，得似情浓。沈腰暗减，潘鬓先秋，寸心不易供。望暮云、千里沉沉障翠峰。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;天如洗。金波冷浸冰壶里。冰壶里。一年得似，此宵能几。
</font><p></p>
&nbsp;&nbsp;&nbsp;&nbsp;等闲莫把阑干倚。马蹄去便三千里。三千里。几重云岫，几重烟水。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
