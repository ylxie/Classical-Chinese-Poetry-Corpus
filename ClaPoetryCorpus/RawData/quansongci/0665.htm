<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;张孝忠</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">杏花天</font><span><font size="2" color="#FF00FF">（刘司法喜咏北湖次其韵）</font></span></font></font></p>
<ul>
&nbsp;&nbsp;&nbsp;&nbsp;爱寻水竹添情况。任云卧、溪边石上。衔杯乐圣成游荡。不为弓弯舞样。
</font><p></p>
&nbsp;&nbsp;&nbsp;&nbsp;北湖迥、风飘彩舫。□笑击、冯夷薄相。致身福地何萧爽。莫道居夷太枉。
</font><p></p>
</ul><p></p>
<p align="center"><font face="黑体" size="3" color="#000080">杏花天</font></font></font></p>
<ul>
&nbsp;&nbsp;&nbsp;&nbsp;看花随柳湖边去。似邂逅、水晶宫住。刘郎笔落惊风雨。酒社诗盟心许。
</font><p></p>
&nbsp;&nbsp;&nbsp;&nbsp;玉关外、不辞马武。便好展、云霄稳步。郴江自绕郴山路。欲问功名何处。
</font><p></p>
</ul><p></p>
<p align="center"><font face="黑体" size="3" color="#000080">破阵子</font><span><font size="2" color="#FF00FF">（北湖次唐教授韵）</font></span></font></font></p>
<ul>
&nbsp;&nbsp;&nbsp;&nbsp;占气中涵清淑，徵诗古富篇章。杖屦闲随鱼□乐，怀抱清如湖水凉。何殊吴越乡。风柳春容袅袅，水花水影汪汪。且把清尊浇磊j，莫为浮名愁肺肠。星星白发长。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（泛北湖次唐教授韵）</font></span></font></font></p>
<ul>
&nbsp;&nbsp;&nbsp;&nbsp;绿波春早青烟暮。翠幕船如天上去。深杯蜀酒醉贤人，隔岸幽花怜静女。
</font><p></p>
&nbsp;&nbsp;&nbsp;&nbsp;浮云散乱流萍聚。恨满韩张离合处。欲招骑龙帝乡人，来咏叉鱼春岸句。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;豆蔻梢头春意浓。薄罗衫子柳腰风。人间乍识瑶池似，天上浑疑月殿空。
</font><p></p>
&nbsp;&nbsp;&nbsp;&nbsp;眉黛小，髻云松。背人欲整又还慵。多应没个藏娇处，满镜桃花带雨红。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（即席次王华容韵）</font></span></font></font></p>
<ul>
&nbsp;&nbsp;&nbsp;&nbsp;娇红隐映花稍雾。金莲容与歌声度。得句写香笺。江山此意传。
</font><p></p>
&nbsp;&nbsp;&nbsp;&nbsp;醉当春好处。不道因风絮。去并锦闱眠。青绫被底仙。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（即席次王华容韵）</font></span></font></font></p>
<ul>
&nbsp;&nbsp;&nbsp;&nbsp;堂上簪缨交错，花间帘幕高张。与君一咏一飞觞。莫笑诗狂饮畅。
</font><p></p>
&nbsp;&nbsp;&nbsp;&nbsp;满路光风转蕙，吟边宫柳斜行。新词妙绝动宫墙。紫诰黄麻天上。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（汉阳王守席上）</font></span></font></font></p>
<ul>
&nbsp;&nbsp;&nbsp;&nbsp;楚山浮碧。江汉无终极。鄂渚几行云树，天何意、限南北。
</font><p></p>
&nbsp;&nbsp;&nbsp;&nbsp;使君觞醉客。健倒曾何惜。三国英雄谁在，斜阳外、尽陈迹。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
