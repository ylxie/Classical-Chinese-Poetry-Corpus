<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;谢&nbsp;懋</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">忆少年</font><span><font size="2" color="#FF00FF">（寒食）</font></span></font></font></p>
<ul>
&nbsp;&nbsp;&nbsp;&nbsp;池塘绿遍，王孙芳草，依依斜日。游丝卷晴昼，系东风无力。蝶趁幽香峰酿密。秋千外、卧红堆碧。心情费消遣，更梨花寒食。
</font><p></p>
</ul><p></p>
<p align="center"><font face="黑体" size="3" color="#000080">石州引</font><span><font size="2" color="#FF00FF">（别恨）</font></span></font></font></p>
<ul>
&nbsp;&nbsp;&nbsp;&nbsp;日脚斜明，秋色半阴，人意凄楚。飞云特地凝愁，做弄晚来微雨。谁家别院，舞困几叶霜红，西风送客闻砧杵。鞭马出都门，正潮平洲渚。无语。匆匆短棹，满载离愁，片帆高举。京洛红尘，因念几年羁旅。浅频轻笑，旧时上二字从阳春白雪补风月逢迎，别来谁画双眉妩。回首一销凝，望归鸿容与。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（春雨）</font></span></font></font></p>
<ul>
&nbsp;&nbsp;&nbsp;&nbsp;愁边雨细。漠漠天如醉。摇r游丝晚风外。酿轻寒、和暝色，花柳难胜，春自老，谁管啼红敛翠。关情潜入夜，斜湿帘栊，几处挑灯耿无寐。念阳台、当日事，好伴云来，因个甚、不入襄王梦里。便添起、寒潮卷长江，又恐是离人，断肠清泪。
</font><p></p>
</ul><p></p>
<p align="center"><font face="黑体" size="3" color="#000080">杏花天</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;海棠枝上东风软。荡霁色、烟光弄暖。双双燕子归来晚。零落红香过半。琵琶泪h青衫浅。念事与、危肠易断。馀酲未解扶头懒。屏里潇湘梦远。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（秋思）</font></span></font></font></p>
<ul>
&nbsp;&nbsp;&nbsp;&nbsp;西风庭院雨垂垂。黄花秋闰迟。已凉天气未寒时。才褪单衣。睡起枕痕犹在，鬓松钗压云低。玉奁重拂淡胭脂。情入双眉。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（惜别）</font></span></font></font></p>
<ul>
&nbsp;&nbsp;&nbsp;&nbsp;门掩东风人去后，愁损燕莺心。一朵梅花淡有春。粉黛不匀。我亦青楼成卷客，风月强追寻。莫把恩情做弄成。容易学行云。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（桂花）</font></span></font></font></p>
<ul>
&nbsp;&nbsp;&nbsp;&nbsp;绿云剪叶。低护黄金屑。占断花中声誉，香与韵、两清洁。胜绝。君听说。是他来处别。试看仙衣犹带，金庭露、玉阶月。
</font><p></p>
</ul><p></p>
<p align="center"><font face="黑体" size="3" color="#000080">风流子</font><span><font size="2" color="#FF00FF">（行乐）</font></span></font></font></p>
<ul>
&nbsp;&nbsp;&nbsp;&nbsp;少年多行乐，方豪健、何处不嬉游。记情逐艳波，暖香斜径，醉摇鞭影，扑絮青楼。难忘是，笑歌偏婉娩，乡号得温柔。娇雨娱云，旋宽衣带，剩风残月，都在眉头。一成憔悴损，人惊怪，空自引镜堪羞。谁念短封难托，征雁虚浮。念夜寒灯火，懒寻前梦，满窗风雨，供断闲愁。情到不堪言处，却悔风流。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（中秋呈徐叔至）</font></span></font></font></p>
<ul>
&nbsp;&nbsp;&nbsp;&nbsp;齐天湛碧。正新凉风露，冰壶清彻。河汉无声光练练，涌出银蟾孤绝。岩桂香飘，井梧影转，冷浸官袍洁。西厢往事，一帘轻梦凄切。肠断楚峡云归，尊前无绪，知有愁如发。此夕常娥应也恨，冷落琼楼金阙。禁漏迢迢，边鸿杳杳，幽意凭谁决。阑干星斗，落梅三弄初阕。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;钩帘借月，染云为幌，花面玉枝交映。凉生河汉一天秋，问此会、今宵孰胜。铜壶尚滴，烛龙已驾，泪盼鞣绮怀摺Ｃ鞒乌鹊到人间，试说向、青楼薄幸。
</font><p></p>
</ul><p></p>
<p align="center"><font face="黑体" size="3" color="#000080">解连环</font></font></font></p>
<ul>
&nbsp;&nbsp;&nbsp;&nbsp;雁空辽邈。衬鱼鳞浪浅，护霜云薄。念故人、千里音尘，正山月朦胧，水村依约。见说瑶姬，拥十二、碧峰如削。倚孤芳澹伫，冷笑岁华，可堪寂寞。
</font><p></p>
&nbsp;&nbsp;&nbsp;&nbsp;情多为谁瘦弱。爱吹芗弄粉，斜搴珠箔。自然林壑精神，想回首东风，万花羞落。梦绕南楼，对皓月、忍思量着。但销凝、夜阑酒醒，数声画角。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;厌厌睡起，无限春情绪。柳色借轻烟，尚瘦怯、东风卷舞。海棠红皱，不奈晚来寒，帘半卷，日西沉，寂寞闲庭户。飞云无据。化作冥饔辍３罾锛春来，又只恐、愁催春去。惜花人老，芳草梦凄迷，题欲偏，琐窗纱，总是伤春句。
</font><p></p>
</ul><p></p>
<p align="center"><font face="黑体" size="3" color="#000080">风入松</font></font></font></p>
<ul>
&nbsp;&nbsp;&nbsp;&nbsp;老年常忆少年狂。宿粉栖香。自怜独得东君意有三年、窥宋东墙。笑舞落花红影，醉眠芳草斜阳。事随春梦去悠扬。休去思量。近来眼底无姚魏有谁更、管领年芳。换得河阳衰鬓，一帘烟雨梅黄。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;黄道雨初干。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
