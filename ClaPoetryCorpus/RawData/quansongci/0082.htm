<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;史&nbsp;浩</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（延遍・寿乡词）</font></span></font></font></p>
<ul>
&nbsp;&nbsp;&nbsp;&nbsp;霞霄上，有寿乡广袤无际。东极沧海，缥缈虚无，蓬莱弱水。风生屋浪，鼓楫扬C42F，不许凡人得至。甚幽邃。
</font><p></p>
&nbsp;&nbsp;&nbsp;&nbsp;试右望金枢外。西母楼阁，玉阙瑶池。万顷琉璃。双成倩巧，方朔诙谐。来往徜徉，霓裳飘摇宝砌。更希奇。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（摇捱遍）</font></span></font></font></p>
<ul>
&nbsp;&nbsp;&nbsp;&nbsp;南邻幄丹宫，赤伏显符记。朱陵曜绮绣，箕翼炯、瑞光腾起。每岁秋分老人见，表皇家、袭庆迎祺。
</font><p></p>
&nbsp;&nbsp;&nbsp;&nbsp;天子当膺，无疆万岁。北窥玄冥，魁杓拥佳气。长拱极、终古无移。论南北东西。相直何啻千万里。信难计。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（入破）</font></span></font></font></p>
<ul>
&nbsp;&nbsp;&nbsp;&nbsp;璇穹层云上覆，光景如梭逝。惟此过隙缓征辔。垂象森列昭回。碧落卓然躔度，炳曜更腾辉。永永清光晔炜。绵四野、金璧为地。蕊珠馆，琼玖室，俱高峙。千种奇葩，松椿可比。暗香幽馥，岁岁长春，阳乌何曾西委。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（衮遍）</font></span></font></font></p>
<ul>
&nbsp;&nbsp;&nbsp;&nbsp;遍此境，人乐康，挟难老术，悟长生理。尽阿僧祗劫，赤松王令安期。彭F150盛矣。尚为婴稚。鹤算龟龄，绛老休夸甲子。鲐背耸、黄发垂髻。更童颜，长鼓腹、同游戏。真是华胥。行有歌，坐有乐，献笑都是神仙，时见群翁启齿。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（实催）</font></span></font></font></p>
<ul>
&nbsp;&nbsp;&nbsp;&nbsp;露华霞液，云桨椒醑，恣玉薪鹄。交酬成雅会。拚沈醉。中山千日，未为长久，今此陶陶一饮，动经万祀。
</font><p></p>
&nbsp;&nbsp;&nbsp;&nbsp;陈果D733，皆是奇异。似瓜如斗尽备。三千岁。一熟珍味。C23F坐中，莹似玉、爽口流涎，三偷不枉，西真指议。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（衮）</font></span></font></font></p>
<ul>
&nbsp;&nbsp;&nbsp;&nbsp;有珍馔，时时馈。滑甘丰腻。紫芝荧煌，嫩菊秀媚。贮玛瑙琥珀精器。延年益寿莫DE3E。人间烹饪徒费。休说龙肝凤髓。动妙乐、仙音鼎沸。玉箫清，瑶瑟美。龙笛脆。杂还飞鸾，花P上、趁拍红牙，余韵修扬，竟海变桑田未止。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（歇拍）</font></span></font></font></p>
<ul>
&nbsp;&nbsp;&nbsp;&nbsp;其间有洞天侣，思游尘世。珠葆摇曳。华表真人，清江使者，相从密议。此老遨嬉。我辈应须随侍。正举步、忽思同类。十八公、方耸壑，宜邀致。夙驾星言，人争图绘。B146来鄞山甬水。因此崇成，四明里第。
</font><p></p>
</ul><p></p>
<p align="center"><font face="黑体" size="3" color="#000080">采莲</font><span><font size="2" color="#FF00FF">（煞衮）</font></span></font></font></p>
<ul>
&nbsp;&nbsp;&nbsp;&nbsp;吾皇喜。光宠无贰。玉带金鱼荣贵。或者疑之。岂识圣明，曾主斯乡，尝相与尽缱绻，胶漆何可相离。今日风云合契。此实天意。吾皇圣寿无极，享晏粲千载相逢，我翁亦昌炽。永作升平上瑞。
</font><p></p>
</ul><p></p>
<p align="center"><font face="黑体" size="3" color="#000080">采莲舞</font></font></font></p>
<ul>
&nbsp;&nbsp;&nbsp;&nbsp;清奏当筵，治世之音安以乐。霞舒绛彩，玉照铅华。玲珑环佩之声，绰约神仙之伍。朝回金阙，宴集瑶池。将陈倚棹之歌，式侑回风之舞。宜邀胜伴，用合仙音。女伴相将，采莲入队。
</font><p></p>
&nbsp;&nbsp;&nbsp;&nbsp;勾念了，后行吹双头莲令，舞上，分作五方。竹竿子又勾念：伏以波涵碧玉，摇万顷之寒光；风动青萍，听数声之幽韵。芝华杂B241，羽EA61飘u。疑紫府之群英，集绮筵之雅宴。更凭乐部，齐迓来音。
</font><p></p>
&nbsp;&nbsp;&nbsp;&nbsp;勾念了，后行吹采莲令，舞转作一直了，从唱采莲令：\\
</font><p></p>
&nbsp;&nbsp;&nbsp;&nbsp;练光浮，烟敛澄波渺。燕脂湿、靓妆初了。绿云上露滚滚，的白乐真珠小。笼娇媚、轻盈伫眺。无言不见仙娥，凝望蓬岛。
</font><p></p>
&nbsp;&nbsp;&nbsp;&nbsp;玉阙匆匆，镇锁佳丽春难老。银潢急、星槎飞到。暂离金砌，为爱此、极目香红绕。倚兰棹。清歌缥缈。隔花初见，楚楚风流年少。
</font><p></p>
&nbsp;&nbsp;&nbsp;&nbsp;//唱了，后行吹采莲令，舞分作五方。竹竿子勾念：仗以遏云妙响，初容与于波间；回雪奇容，乍婆娑于泽畔。爱芙蕖之艳冶，有兰芷之芳馨。躞蹀凌波，洛浦未饶于独步；雍容解佩，汉皋谅得以齐驱。宜到阶前，分明只对。
</font><p></p>
&nbsp;&nbsp;&nbsp;&nbsp;花心出，念：但儿等玉京侍席，久陟仙阶；云路驰骖，乍游尘世。喜圣明之际会，臻夷夏之清宁。聊寻泽国之芳，雅寄丹台之曲。不惭鄙俚，少颂升平。未敢自专，仗候处分。
</font><p></p>
&nbsp;&nbsp;&nbsp;&nbsp;竹竿子问，念：既有清歌妙舞，何不献呈。
</font><p></p>
&nbsp;&nbsp;&nbsp;&nbsp;花心，答问：旧乐何在。
</font><p></p>
&nbsp;&nbsp;&nbsp;&nbsp;竹竿子再问，念：一部俨然。
</font><p></p>
&nbsp;&nbsp;&nbsp;&nbsp;花心答，念：再韵前来。
</font><p></p>
&nbsp;&nbsp;&nbsp;&nbsp;念了，后行吹采莲曲破，五人众舞。到入破，先两人舞出，舞到P上住，当立处讫。又二人舞，又住，当立处。然后花心舞彻。竹竿子念：伏以仙裾摇曳，拥云罗雾e之奇；红袖翩翻，极鸾翮凤翰之妙。再呈献瑞，一洗凡容。已奏新词，更留雅咏。
</font><p></p>
&nbsp;&nbsp;&nbsp;&nbsp;念了，花心念诗：我本清都侍玉皇。乘云驭鹤到仙乡。轻舟刀//一叶烟波阔，嗜此秋潭万斛香。
</font><p></p>
&nbsp;&nbsp;&nbsp;&nbsp;念了，后行吹渔家傲。花心舞上，折花了，唱渔家傲：\\
</font><p></p>
&nbsp;&nbsp;&nbsp;&nbsp;蕊沼清冷涓滴水。迢迢烟浪三千里。微孕青房包绣绮。薰风里。幽芳洗尽闲桃李。
</font><p></p>
&nbsp;&nbsp;&nbsp;&nbsp;羽氅飘萧尘外侣。相呼短棹轻偎倚。一片清歌天际起。声尤美。双双惊起鸳鸯睡。
</font><p></p>
&nbsp;&nbsp;&nbsp;&nbsp;//唱了，后行吹渔家傲。五人舞，换坐，当花心立人念诗：我昔瑶池饱宴游。B146来乐国已三秋。水晶宫里寻幽伴，菡苕香中荡小舟。
</font><p></p>
&nbsp;&nbsp;&nbsp;&nbsp;念了，后行吹渔家傲。花心舞上，折花了，唱渔家傲：\\
</font><p></p>
&nbsp;&nbsp;&nbsp;&nbsp;翠盖参差森玉柄。迎风怕断阄薅ā２恢尘沙真体净。芦花径。酒侵酥脸霞相映。
</font><p></p>
&nbsp;&nbsp;&nbsp;&nbsp;掉拨木兰烟水暝。月华如练秋空静。一曲悠扬沙鹭听。牵清兴。香红已满蒹葭艇。
</font><p></p>
&nbsp;&nbsp;&nbsp;&nbsp;//唱了，后行吹渔家傲。五人舞，换坐，当花心立人念诗：我弄云和万古声。至今江上数峰青。幽泉一曲念凭棹，楚客还应著耳听。
</font><p></p>
&nbsp;&nbsp;&nbsp;&nbsp;念了，后行吹渔家傲。花心舞上，折花了，唱渔家傲：\\
</font><p></p>
&nbsp;&nbsp;&nbsp;&nbsp;草软沙平风掠岸。青蓑一钓烟江畔。荷叶为P花作幔。知谁伴。醇醪只把鲈鱼换。
</font><p></p>
&nbsp;&nbsp;&nbsp;&nbsp;盘缕银丝杯自暖。筵窗醉著无人唤。逗得醒来横脆管。清歌缓。彩鸾飞去红云乱。
</font><p></p>
&nbsp;&nbsp;&nbsp;&nbsp;//唱了，后行吹渔家傲。五人舞，换坐，当花心立人念诗：我是天孙织锦工。龙梭一掷度晴空。兰桡不逐仙槎去，贪撷芙蕖万朵红。
</font><p></p>
&nbsp;&nbsp;&nbsp;&nbsp;念了，后行吹渔家傲。花心舞上，折花了，唱渔家傲：\\
</font><p></p>
&nbsp;&nbsp;&nbsp;&nbsp;太华峰头冰玉沼。开花十丈干云杪。风散天香闻四表。知多少。亭亭碧叶何曾老。
</font><p></p>
&nbsp;&nbsp;&nbsp;&nbsp;试问霏烟登鸟道。丹崖步步祥光绕。折得一枝归月峤。蓬莱岛。霞裾侍女争言好。
</font><p></p>
&nbsp;&nbsp;&nbsp;&nbsp;//唱了，后行吹渔家傲。五人舞，换坐，当花心立人念诗：我入桃源避世纷。太平才出报君恩。白龟已阅千千岁，却把莲巢作酒尊。
</font><p></p>
&nbsp;&nbsp;&nbsp;&nbsp;念了，后行吹渔家傲。花心舞上，折花了，唱渔家傲：\\
</font><p></p>
&nbsp;&nbsp;&nbsp;&nbsp;珠露氵专氵专清玉宇。霞标绰约消烦暑。时驭清风之帝所。寻旧侣。三千仙仗临烟渚。
</font><p></p>
&nbsp;&nbsp;&nbsp;&nbsp;舴艋飘u来复去。渔翁问我居何处。笑把红蕖呼鹤驭。回头语。壶中自有朝天路。
</font><p></p>
&nbsp;&nbsp;&nbsp;&nbsp;//唱了，后行吹渔家傲。五人舞，换坐如初。竹竿子勾念。伏以珍符BC38至，朝廷之道格高深；年谷屡丰，郡邑之和薰遐迩。式均欢宴，用乐清时。感游女于仙衢，咏奇葩于水国。折来和月，露畔既；舞处随风，香盈翠袖。既徜徉于玉砌，宜宛转于雕梁。爰有佳宾，冀闻清唱。
</font><p></p>
&nbsp;&nbsp;&nbsp;&nbsp;念了，众唱画堂春：\\
</font><p></p>
&nbsp;&nbsp;&nbsp;&nbsp;彤霞出水弄幽姿。娉婷玉面相宜。棹歌先得一枝枝。波上画鲸飞。
</font><p></p>
&nbsp;&nbsp;&nbsp;&nbsp;向此画堂高会，幽馥散、堪引瑶卮。幸然逢此太平时。不醉可无归。
</font><p></p>
&nbsp;&nbsp;&nbsp;&nbsp;//唱了，后行吹画堂春。众舞，舞了又唱河传：\\
</font><p></p>
&nbsp;&nbsp;&nbsp;&nbsp;蕊宫阆苑。听钧天帝乐，知他几遍。争似人间，一曲采莲新传。柳腰轻，莺舌啭。
</font><p></p>
&nbsp;&nbsp;&nbsp;&nbsp;逍遥烟浪谁羁绊。无奈天阶，早已催班转。却驾彩鸾，芙蓉斜盼。愿年年，陪此宴。
</font><p></p>
&nbsp;&nbsp;&nbsp;&nbsp;//唱了，后行吹河传，众舞。舞了，竹竿子念遣队：浣花一曲湄江城，雅合凫p醉太平。楚泽清秋余白浪，芳枝今已属飞琼。歌舞既阑，相将好去。
</font><p></p>
&nbsp;&nbsp;&nbsp;&nbsp;念了，后行吹双头莲令。五人舞转作一行，对厅杖鼓出场。\\
</font><p></p>
</ul><p></p>
<p align="center"><font face="黑体" size="3" color="#000080">太清舞</font></font></font></p>
<ul>
&nbsp;&nbsp;&nbsp;&nbsp;天门阙锁烟萝。琼室瑶台瑞气多。欲识仙凡光景异，欢谣须听太平歌。
</font><p></p>
&nbsp;&nbsp;&nbsp;&nbsp;花心念：伏以兽炉缥缈喷祥烟，玳席荧煌开邃幄。谛视人间之景物，何殊洞府之风光。恭惟衮绣主人，簪缨贵客。或碧瞳漆发，或绿鬓童颜。雄辩风生，英姿玉立。曾向蕊宫贝阙，为逍遥游：俱膺丹篆玉书，作神仙伴。故今此会，式契前踪。但儿等偶到尘寰，欣逢雅宴；欲陈末艺，上助清欢。未敢自专，伏候处分。竹竿问，念：既有清歌妙舞，何不献呈。
</font><p></p>
&nbsp;&nbsp;&nbsp;&nbsp;花心答，念：旧乐何在。
</font><p></p>
&nbsp;&nbsp;&nbsp;&nbsp;竹竿子问，念：一部俨然。
</font><p></p>
&nbsp;&nbsp;&nbsp;&nbsp;花心答，念：再韵前来。
</font><p></p>
&nbsp;&nbsp;&nbsp;&nbsp;念了，后行吹太清，众舞讫，众唱：\\
</font><p></p>
&nbsp;&nbsp;&nbsp;&nbsp;武陵自古神仙府。有渔人迷路。洞户迸寒泉，泛桃花容与。
</font><p></p>
&nbsp;&nbsp;&nbsp;&nbsp;寻花迤逦见灵光，舍扁舟、飘然入去。注目渺红霞，有人家无数。
</font><p></p>
&nbsp;&nbsp;&nbsp;&nbsp;//唱了，后行吹太清歌，众舞，舞讫，花心唱：\\
</font><p></p>
&nbsp;&nbsp;&nbsp;&nbsp;须臾却有人相顾。把肴浆来聚。礼数既雍容，更衣冠淳古。
</font><p></p>
&nbsp;&nbsp;&nbsp;&nbsp;渔人方问此何乡，众颦眉、皆能深诉。元是避嬴秦，共携家来住。
</font><p></p>
&nbsp;&nbsp;&nbsp;&nbsp;//唱了，后行吹太清歌，众舞，换坐，当花心一人唱：\\
</font><p></p>
&nbsp;&nbsp;&nbsp;&nbsp;当时脱得长城苦。但熙熙朝暮。上帝锡长生，任跳丸乌兔。
</font><p></p>
&nbsp;&nbsp;&nbsp;&nbsp;种桃千万已成阴，望家乡、杳然何处。从此与凡人，隔云霄烟雨。
</font><p></p>
&nbsp;&nbsp;&nbsp;&nbsp;//唱了，后行吹太清歌，众舞，换坐，当花心一人唱：\\
</font><p></p>
&nbsp;&nbsp;&nbsp;&nbsp;渔舟之子来何所。尽相猜相语。夜宿玉堂空，见火轮飞舞。
</font><p></p>
&nbsp;&nbsp;&nbsp;&nbsp;凡心有虑尚依然，复归指、维舟沙浦。回首已茫茫，叹愚迷不悟。
</font><p></p>
&nbsp;&nbsp;&nbsp;&nbsp;//唱了，后行吹太清歌，众舞，换坐，当花心一人唱：\\
</font><p></p>
&nbsp;&nbsp;&nbsp;&nbsp;我今来访烟霞侣。沸华堂箫鼓。疑是奏钧天，宴瑶池金母。
</font><p></p>
&nbsp;&nbsp;&nbsp;&nbsp;却将桃种散阶除，俾华实、须看三度。方记古人言，信有缘相遇。
</font><p></p>
&nbsp;&nbsp;&nbsp;&nbsp;//唱了，后行吹太清歌，众舞，换坐，当花心一人唱：\\
</font><p></p>
&nbsp;&nbsp;&nbsp;&nbsp;云Z羽巾宪仙风举。指丹霄烟雾。行作玉京朝，趁两班g鹭。
</font><p></p>
&nbsp;&nbsp;&nbsp;&nbsp;玲珑环佩拥霓裳，却自有、箫韶随步。含笑嘱芳筵，后会须来赴。
</font><p></p>
&nbsp;&nbsp;&nbsp;&nbsp;//唱了，后行吹太清歌，众舞，舞讫，竹竿子念：欣听嘉音，备详仙迹。固知玉步，欲返云程。宜少驻于香车，伫再闻于雅咏。
</font><p></p>
&nbsp;&nbsp;&nbsp;&nbsp;念了，花心念：但儿等暂离仙岛，来止洞天。属当嘉节之临，行有清都之觐。芝华羽葆，已杂B241于青冥；玉女仙童，正逢迎于黄道。既承嘉命，聊具新篇。
</font><p></p>
&nbsp;&nbsp;&nbsp;&nbsp;篇曰：仙家日月如天远，人世光阴若电飞。绝唱已闻惊列坐，他年同步太清归。
</font><p></p>
&nbsp;&nbsp;&nbsp;&nbsp;念了，众唱破子：\\
</font><p></p>
&nbsp;&nbsp;&nbsp;&nbsp;游尘世、到仙乡。喜君王。跻治虞唐。文德格遐荒。四裔尽来王。干戈偃息岁丰穰。三万里农桑。归去告穹苍。锡圣寿无疆。
</font><p></p>
&nbsp;&nbsp;&nbsp;&nbsp;//唱了，后行吹步虚子，四人舞上，劝心酒，花心复劝。劝讫，众舞列作一字行。竹竿子念遣队：仙音缥缈，丽句清新。既归美于皇家，复激昂于坐客。桃源归路，鹤驭迎风。\手阶前，相将好去。
</font><p></p>
&nbsp;&nbsp;&nbsp;&nbsp;念了，后行吹步虚子，出场。\\
</font><p></p>
</ul><p></p>
<p align="center"><font face="黑体" size="3" color="#000080">柘枝舞</font></font></font></p>
<ul>
&nbsp;&nbsp;&nbsp;&nbsp;竹，闲六律以皆调；D86A亻末兜离，贺四夷之率伏。请翻妙舞，来奉多欢。鼓吹连催，柘枝入队。念了，后行吹引子半段入场，连吹柘枝令，分作五方舞。舞了，竹竿子又念：适见金铃错落，锦帽蹁跹。芳年玉貌之英童，翠袂红红绡之丽服。雅擅西戎之舞，似非中国之人。宜到阶前，分明只对。
</font><p></p>
&nbsp;&nbsp;&nbsp;&nbsp;念了，花心出，念：但儿等名参乐府，幼习舞容。当芳宴以宏开，属雅音而合奏。敢呈末技，用赞清歌。未敢自专，伏候处分。
</font><p></p>
&nbsp;&nbsp;&nbsp;&nbsp;念了，竹竿子问，念：既有清歌妙舞，何不献呈。
</font><p></p>
&nbsp;&nbsp;&nbsp;&nbsp;花心答，念：旧乐何在。
</font><p></p>
&nbsp;&nbsp;&nbsp;&nbsp;竹竿问，念：一部俨然。
</font><p></p>
&nbsp;&nbsp;&nbsp;&nbsp;花心答，念：再韵前来。
</font><p></p>
&nbsp;&nbsp;&nbsp;&nbsp;念了，后行吹三台一遍，五人舞拜，起舞，后行再吹射ED3D//遍连歌头。舞了，众唱歌头：\\
</font><p></p>
&nbsp;&nbsp;&nbsp;&nbsp;□人奉圣□□朝□□□□主□□□□□留伊。得荷云戏、幸遇文明、尧阶上、太平时。□□□□何不罢岁□征舞柘枝。//唱了，后行吹朵肩遍。吹了，又吹扑胡蝶遍，又吹画眉遍。舞转，谢酒了，众唱柘枝令：\\
</font><p></p>
&nbsp;&nbsp;&nbsp;&nbsp;我是柘枝娇女。□□多风措。□□□□住。深□妙学得柘枝舞。□□头戴凤冠□□□纤腰束素。□□遍体锦衣装，来献呈歌舞。
</font><p></p>
&nbsp;&nbsp;&nbsp;&nbsp;//又唱：\\
</font><p></p>
&nbsp;&nbsp;&nbsp;&nbsp;回头却望尘寰去。喧画堂箫鼓。整云鬟、摇曳青绡，爱一曲柘枝舞。好趁华封盛祝笑，共指南山烟雾。蟠桃仙酒醉升平，望凤楼归路。
</font><p></p>
&nbsp;&nbsp;&nbsp;&nbsp;//唱了，后行吹柘枝令，众舞了，竹竿子念遣队：雅音震作，既呈仪凤之吟；妙舞回翔，巧著飞鸾之态。已洽欢娱绮席，暂归缥缈仙都。再拜阶前，相将好去。念了，后行吹柘枝令出队。\\
</font><p></p>
</ul><p></p>
<p align="center"><font face="黑体" size="3" color="#000080">花舞</font></font></font></p>
<ul>
&nbsp;&nbsp;&nbsp;&nbsp;奇花命以佳名，因其有香，尊之为客。欲知标格，请观一字之褒；爰藉品题，遂作群英之冠。适当丽景，用集仙姿。玉质轻盈，共庆一时之会；金尊潋滟，式均四坐之欢。女伴相将，折花入队。
</font><p></p>
&nbsp;&nbsp;&nbsp;&nbsp;念了，后行吹折花三台。舞，取花瓶。又舞上，对客放瓶，念牡丹花诗：花是牡丹推上首。天家侍宴为宾友。料应雨露久承恩，贵客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花，侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;贵客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台。舞转，换花瓶。又舞上，次对客放瓶，念瑞香花诗：花是瑞香初擢秀。达人鼻观通庐阜。遂令声价满寰区，嘉客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花，侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;嘉客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台。舞转，换花瓶。又舞上，次对客放瓶，念丁香花诗：花是丁香花未剖。青枝碧叶藏琼玖。如居翠幄道家妆，素客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;素客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念春兰花诗：花是春兰栖远岫。竹风松露为交旧。仙家剑佩羽霓裳，幽客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;幽客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念蔷薇花诗：花是蔷薇和如绮绣。春风满架晖晴昼。为多规刺少拘挛，野客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;野客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念酴花诗：花是酴纡翠袖。酿泉曾入真珠溜。更无尘气到杯盘，雅客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;雅客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念荷花诗：花是芙蕖冰玉漱。人间暑气何曾受。本来泥滓不相关，净客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;净客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念秋香花诗：花是秋香偏郁茂。娥月里亲栽就。一枝平地合登瀛，仙客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;仙客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念菊花诗：花是菊英真耐久。长年只有临风嗅。东篱况是见南山，寿客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;寿客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念梅花诗：花是寒梅先节候。调羹须待青如豆。为于雪底倍精神，清客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;清客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转，换花瓶。又舞上，次对客放瓶，念芍药花诗：芍药来陪群客后。矜其未至当居右。奇姿独许侍花王，近客之名从此有。
</font><p></p>
&nbsp;&nbsp;&nbsp;&nbsp;念了，舞，唱蝶恋花。侍女持酒果上，劝客饮酒。\\
</font><p></p>
&nbsp;&nbsp;&nbsp;&nbsp;近客之名从此有。多谢风流，飞驭陪尊酒。持此一卮同劝后。愿花长在人长寿。
</font><p></p>
&nbsp;&nbsp;&nbsp;&nbsp;//舞唱了，后行吹三台，舞转换花瓶。又舞上花P，背花对坐，唱折花三台：
</font><p></p>
&nbsp;&nbsp;&nbsp;&nbsp;算仙家，真巧数，能使众芳长绣组。羽Z芝葆，曾到世间，谁共凡花为伍。桃李漫夸艳阳，百卉又无香可取。岁岁年年长是春，何用芳菲分四序。
</font><p></p>
&nbsp;&nbsp;&nbsp;&nbsp;//又唱：\\
</font><p></p>
&nbsp;&nbsp;&nbsp;&nbsp;对芳辰，成良聚，珠服龙妆环宴俎。我御清风，来此纵观，还须折枝归去。归去蕊珠绕头，一一是东君为主。隐隐青冥怯路遥，且向台中寻伴侣。
</font><p></p>
&nbsp;&nbsp;&nbsp;&nbsp;//唱了，起舞后行吹折花三台一遍。舞讫相对坐，取盆中花插头上，又唱：\\
</font><p></p>
&nbsp;&nbsp;&nbsp;&nbsp;叹尘寰，乌兔走，花谢花开能几许。十分春色，一半遣愁，那堪飘零风雨。争似此花自然，悄不待、根生下土。花既无凋春又长，好带花枝倾寿醑。//又唱：
</font><p></p>
&nbsp;&nbsp;&nbsp;&nbsp;//又唱：\\
</font><p></p>
&nbsp;&nbsp;&nbsp;&nbsp;是非场，名利海，得丧炎凉徒自苦。至乐陶陶，唯有醉乡，谁向此间知趣。花下一杯一杯，且莫把、光阴虚度。八极神游长寿仙，蜾蠃螟蠕休更觑。
</font><p></p>
&nbsp;&nbsp;&nbsp;&nbsp;//唱了，侍女持酒果置P上，舞相对自饮。饮讫，起舞三台一遍，自念遣队：伏以仙家日月，物外烟霞。能令四季之奇葩，会作一筵之重客。莫不香浮绮席，影覆瑶阶。森然群玉之林，宛在列真之府。相逢今日，不醉何时。敢持万斛之流霞，用介千春之眉寿。欢腾丝竹，喜溢湖山。观者虽多，叹未曾有。更愿九重万寿，四海一家。屡臻年谷之丰登，永锡田庐之快乐。于时花骢嘶晚，绛蜡迎宵。饮散瑶池，春在乌纱帽上；醉归蕊馆，香分白玉钗头。式因天上之芳容，流作人间之佳话。尚期再集，益侈遐龄。歌舞既终，相将好去。
</font><p></p>
&nbsp;&nbsp;&nbsp;&nbsp;念了，后行吹三台出队。\\
</font><p></p>
</ul><p></p>
<p align="center"><font face="黑体" size="3" color="#000080">剑舞</font></font></font></p>
<ul>
&nbsp;&nbsp;&nbsp;&nbsp;声之融曳，思舞态之飘u。爰有仙童，能开宝匣。佩干将莫邪之利器，擅龙泉秋水之嘉名。鼓三尺之莹莹，云间闪电；横七星之凉凉，掌上生风。宜到芳筵，同翻雅戏。
</font><p></p>
&nbsp;&nbsp;&nbsp;&nbsp;二舞者自念：伏以五行擢秀，百链呈功。炭炽红炉，光喷星日；硎新雪刃，气贯虹霓。斗牛间紫雾浮游，波涛里苍龙缔合。久因佩服，粗习回翔。兹闻阆苑之群仙，来会瑶池之重客。辄持薄技，上侑清欢。未敢自专，伏候处分。
</font><p></p>
&nbsp;&nbsp;&nbsp;&nbsp;竹竿子问：既有清歌妙舞，何不献呈。
</font><p></p>
&nbsp;&nbsp;&nbsp;&nbsp;二舞者答：旧乐何在。
</font><p></p>
&nbsp;&nbsp;&nbsp;&nbsp;竹竿子再问：一部俨然。
</font><p></p>
&nbsp;&nbsp;&nbsp;&nbsp;二舞者答：再韵前来。
</font><p></p>
&nbsp;&nbsp;&nbsp;&nbsp;乐部唱剑器曲破，作舞一段了，二舞者同唱霜天晓角：\\
</font><p></p>
&nbsp;&nbsp;&nbsp;&nbsp;荧荧巨阙。左右凝霜雪。且向玉阶掀舞，终当有、用时节。
</font><p></p>
&nbsp;&nbsp;&nbsp;&nbsp;唱彻。人尽说。宝此制无折。内使奸雄落胆，外须遣、豺狼灭。
</font><p></p>
&nbsp;&nbsp;&nbsp;&nbsp;//乐部唱曲子，作舞剑器曲破一段（舞罢，二人分立两边。别两人汉装者出，对坐，卓上设酒果）。竹竿子念：伏以断蛇大泽，逐鹿中原。佩赤帝之真符，接苍姬之正统。皇威既振，天命有归。势虽盛于重瞳，德难胜于隆准。鸿门设会，亚父输谋。徒矜起舞之雄姿，厥有解纷之壮士。想当时之贾勇，激烈飞扬；宜后世之效颦，回旋宛转。双鸾奏技，四坐腾欢。乐部唱曲子，舞剑器曲破一段。（一人左立者上P舞，有欲刺右汉装者之势。又一人舞进前翼蔽之。舞罢，两舞者并退，汉装者亦退。复有两人唐装出，对坐。卓上设笔砚纸，舞者一人换妇人装立P上）竹竿子勾，念：伏以云鬟耸苍璧，雾e罩香肌。袖翻紫电以连轩，手握青蛇而的。花影下、游龙自跃，锦P上、跄凤来仪。轶态横生，瑰姿谲起。倾此入神之技，诚为骇目之观。巴女心惊，燕姬色沮。岂唯张长史草书大进，抑亦杜工部丽句新成。称妙一时，流芳万古。宜呈雅态，以洽浓欢。
</font><p></p>
&nbsp;&nbsp;&nbsp;&nbsp;乐部唱曲子，舞剑器曲破一段（作龙蛇蜿蜒曼舞之势。两人唐装者起。二舞者、一男一女对舞，结剑器曲破彻），竹竿子念：项伯有功扶帝业，大娘驰誉满文场。合兹二妙甚奇特，堪使佳宾酹一觞。霍如羿射九日落，矫如群帝骖龙翔。来如雷霆收震怒，罢如江海凝清光。歌舞既终，相将好去。
</font><p></p>
&nbsp;&nbsp;&nbsp;&nbsp;念了，二舞者出队。\\
</font><p></p>
</ul><p></p>
<p align="center"><font face="黑体" size="3" color="#000080">渔父舞</font></font></font></p>
<ul>
&nbsp;&nbsp;&nbsp;&nbsp;不是神仙那得到。万顷澄波舞镜鸾，千寻叠嶂环旌蚕。光天圆玉夜长清，衬地湿红朝不扫。宾主相逢欲尽欢，升平一曲渔家傲。
</font><p></p>
&nbsp;&nbsp;&nbsp;&nbsp;勾念了，二人念诗。渺渺平湖浮碧满，奇峰四合波光暖。绿蓑青笠镇相随，细雨斜风都不管。
</font><p></p>
&nbsp;&nbsp;&nbsp;&nbsp;念了，齐唱渔家傲。舞，戴笠子。\\
</font><p></p>
&nbsp;&nbsp;&nbsp;&nbsp;细雨斜风都不管。柔蓝软绿烟堤畔。鸥鹭忘机为主伴。无羁绊。等闲莫许金章换。
</font><p></p>
&nbsp;&nbsp;&nbsp;&nbsp;//唱了，后行吹渔家傲，舞。舞了，念诗。喜见同阴垂币地。琼珠簌簌随风絮。轻丝圆影两相宜，好景侬家披得去。
</font><p></p>
&nbsp;&nbsp;&nbsp;&nbsp;念了，齐唱渔家傲。舞，披蓑衣。\\
</font><p></p>
&nbsp;&nbsp;&nbsp;&nbsp;好影侬家披得去。前村雪屋云深处。一棹清歌归晚浦。真佳趣。知谁画得归嫌素。
</font><p></p>
&nbsp;&nbsp;&nbsp;&nbsp;//唱了，后行吹渔家傲，舞。舞了，念诗：波面初惊秋叶委。风来又觉船头起。滔滔平地尽知津，济涉还渠渔父子。
</font><p></p>
&nbsp;&nbsp;&nbsp;&nbsp;念了，齐唱渔家傲。舞，取楫鼓动。\\
</font><p></p>
&nbsp;&nbsp;&nbsp;&nbsp;济涉还渠渔父子。生涯只在烟波里。练静忽然风又起。赢得底。吹来别浦看桃李。
</font><p></p>
&nbsp;&nbsp;&nbsp;&nbsp;//唱了，后行吹渔家傲。舞，舞了，念诗：碧玉粼粼平似掌。山头正吐冰轮上。水天一色印寒光，万斛黄金迷俯仰。
</font><p></p>
&nbsp;&nbsp;&nbsp;&nbsp;念了，齐唱渔家傲，将楫作摇舻势。\\
</font><p></p>
&nbsp;&nbsp;&nbsp;&nbsp;万斛黄金迷俯仰。轻舟刀不碍飞双桨。光透碧霄千万丈。真堪赏。恰如镜里人来往。
</font><p></p>
&nbsp;&nbsp;&nbsp;&nbsp;//唱了，后行吹渔家傲，舞。舞了，念诗：手把丝纶浮短艇。碧潭清BC39风初静。未垂芳饵向沧浪，已见白鱼翻翠荇。
</font><p></p>
&nbsp;&nbsp;&nbsp;&nbsp;念了，齐唱渔家傲，取钓竿作钓鱼势。\\
</font><p></p>
&nbsp;&nbsp;&nbsp;&nbsp;已见白鱼翻翠荇。任公一掷波千顷。不是六鳌休便领。清昼永。悠扬要在神仙境。
</font><p></p>
&nbsp;&nbsp;&nbsp;&nbsp;//唱了，后行吹渔家傲，舞了，念诗：新月半钩堪作钓。钓竿直欲干云表。鱼虾细碎不胜多，一引修鳞吾事了。
</font><p></p>
&nbsp;&nbsp;&nbsp;&nbsp;念了，齐唱渔家傲。钓，出鱼。\\
</font><p></p>
&nbsp;&nbsp;&nbsp;&nbsp;一引修鳞吾事了。棹船归去歌声杳。门俯清湾山更好。眠到晓。鸣榔艇子方云扰。
</font><p></p>
&nbsp;&nbsp;&nbsp;&nbsp;//唱了，后行吹渔家傲，舞。舞了，念诗：提取E176//鳞归竹坞。儿孙迎笑交相语。西风满袖有余清，试倩霜刀登玉缕。
</font><p></p>
&nbsp;&nbsp;&nbsp;&nbsp;念了，齐唱渔家傲，取鱼在杖头，各放鱼，指酒尊。\\
</font><p></p>
&nbsp;&nbsp;&nbsp;&nbsp;试倩霜刀登玉缕。银鳞不忍供盘俎。掷向清波方圉圉。休更取。小槽且听真珠雨。
</font><p></p>
&nbsp;&nbsp;&nbsp;&nbsp;//唱了，后行吹渔家傲，舞。舞了，念诗：明月满船唯载酒。渔家乐事时时有。醉乡日月与天长，莫惜清尊长在手。
</font><p></p>
&nbsp;&nbsp;&nbsp;&nbsp;念了，齐唱渔家傲，取酒尊，斟酒对饮。\\
</font><p></p>
&nbsp;&nbsp;&nbsp;&nbsp;莫惜清尊长在手。圣朝化洽民康阜。说与渔家知得否。齐稽首。太平天子无疆。
</font><p></p>
&nbsp;&nbsp;&nbsp;&nbsp;//起，面外稽首祝圣。唱了，后行吹渔家傲，舞。舞了，渔父自念遣队：湖山佳气霭纷纷。占得风光日满门。宾主相陪欢意足，却横烟笛过前村。歌舞既终，相将好去。
</font><p></p>
&nbsp;&nbsp;&nbsp;&nbsp;念了，后行吹渔家傲，舞者两行引退，出散。\\
</font><p></p>
</ul><p></p>
<p align="center"><font face="黑体" size="3" color="#000080">望海朝</font><span><font size="2" color="#FF00FF">（叔父知县庆宅并章服）</font></span></font></font></p>
<ul>
&nbsp;&nbsp;&nbsp;&nbsp;烟笼香径，霞舒花砌，东君绣出芳辰。蝶羽弄轻，莺声啭巧，嬉嬉舞态歌唇。纶制出严宸。曳耀春品服，荣锡绯银。向此华涂要路，颜色倍精神。
</font><p></p>
&nbsp;&nbsp;&nbsp;&nbsp;珠帘碧L方新。有兰堂快目，水榭通津。玉姓呵澹金暇蔼翠，轮蹄尽集簪绅。偕老指双椿。望武林咫尺，同上青云。异日重为此会，应羡凤池人。
</font><p></p>
</ul><p></p>
<p align="center"><font face="黑体" size="3" color="#000080">望海朝</font><span><font size="2" color="#FF00FF">（汪漕庆寿）</font></span></font></font></p>
<ul>
&nbsp;&nbsp;&nbsp;&nbsp;烟浓柳径，霞蒸花砌，春深特地芳辰。蝶侣斗狂，莺雏弄巧，嬉嬉舞态歌唇。西圃集簪绅。正桂薰兰玉天寿松椿。竞捧瑶觥潋滟，来祝纵怀人。
</font><p></p>
&nbsp;&nbsp;&nbsp;&nbsp;当年辍侍严宸。有星轺问俗，熊轼临民。康阜政成，蕃宣治美，归休燕处申申。行庆紫泥新。起钓璜国老，东海之滨。屈指重开此宴，应已拜平津。
</font><p></p>
</ul><p></p>
<p align="center"><font face="黑体" size="3" color="#000080">望海朝</font><span><font size="2" color="#FF00FF">（庆八十）</font></span></font></font></p>
<ul>
&nbsp;&nbsp;&nbsp;&nbsp;熊罴嘉梦，风云享会，石番溪应卜之年。黄菊萃英，红萸酿馥，安排预赏芳筵。环佩拥神仙。向粉额两字，金缕红鲜。最好花P展处，双凤舞翩翩。
</font><p></p>
&nbsp;&nbsp;&nbsp;&nbsp;人人竞擘香笺。璨珠玑溢目，祝颂无边。彭祖一分，庄椿十倍，千秋未足多言。日驭且停鞭。把燕闲欢乐，分付壶天。笑享亲朋岁岁，春酒庆团圆。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（叔父庆宅并章服代作）</font></span></font></font></p>
<ul>
&nbsp;&nbsp;&nbsp;&nbsp;健卒走红尘，芝封飞到。金缕斜斜印三道。舞鸾翔凤，犹带御炉烟袅。茜衣新象笏，银章好。
</font><p></p>
&nbsp;&nbsp;&nbsp;&nbsp;对此况当，莺花缭绕。画栋映蓬岛。绣帘初卷，共指松椿偕老。浩歌拚烂醉，金尊倒。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;风雨揽元宵，收灯方了。深院红莲尚围绕。德星同聚，更有祥光临照。始知真洞府，春长好。
</font><p></p>
&nbsp;&nbsp;&nbsp;&nbsp;应是化工，偏怜衰老。剩把青藜作荣耀。正须沈醉，拚却玉山频倒。寄声更漏子，休催晓。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（叔父庆宅并章服代作）</font></span></font></font></p>
<ul>
&nbsp;&nbsp;&nbsp;&nbsp;烘锦花堤，铺绵柳巷，晓来膏雨初晴。画堂初建，碧沼映朱楹。最好芙蓉绣褥，交辉敞、孔雀金屏。那堪更，华裾满坐，和气动欢声。
</font><p></p>
&nbsp;&nbsp;&nbsp;&nbsp;冰清。真美行，棠阴善政，槐市高名。今朝消受得，茜服光荣。况是齐眉并寿，谁云道、乐事难并。相将见，飞凫过阙，除目下彤庭。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（立春词，时方狱空）</font></span></font></font></p>
<ul>
&nbsp;&nbsp;&nbsp;&nbsp;爱日轻融，阴云初敛，一番雪意阑珊。柳摇金缕，梅绽五腮寒。知是东皇翠葆，飞星汉、来止人间。开新宴，笙歌逗晓，和气满尘寰。
</font><p></p>
&nbsp;&nbsp;&nbsp;&nbsp;风光，偏舜水，贤侯政美，棠荫多欢。更圜扉草鞠，木索长闲。休向今朝惜醉，红妆映、群玉颓山。相将见，宜春帖子，清夜写金銮。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（次韵姚令威雪消）</font></span></font></font></p>
<ul>
&nbsp;&nbsp;&nbsp;&nbsp;微霰疏飘，骄云轻簇，短檠黯淡笼纱。冷禁兰帐，清晓忽飞花。已是平芜步阔，那堪更、折竹如蓑。凭栏处，关心一叶，归兴渺无涯。
</font><p></p>
&nbsp;&nbsp;&nbsp;&nbsp;为瑞，已多少，适从狼子，来自龙沙。赖吾皇神武，薄海为家。尽扫腥风杀气，依然放、红日光华。回头看，山蹊水坞，缟带不随车。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（四明尊老会劝乡大夫酒）</font></span></font></font></p>
<ul>
&nbsp;&nbsp;&nbsp;&nbsp;鲸海波澄，棠阴日永，正宜坐啸雍容。岁丰民乐，无讼到庭中。试数循良自古，龚黄外、谁可追踪。那堪更，恩均髦寿，良会此宵同。
</font><p></p>
&nbsp;&nbsp;&nbsp;&nbsp;璇穹。占瑞处，荧煌五马，璀璨群公。盛笙歌罗绮，共引髯翁。只恐芝泥趣召，双旌展、猎猎飞红。须知道，君王渴见，名久在屏风。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（劝乡老众宾酒）</font></span></font></font></p>
<ul>
&nbsp;&nbsp;&nbsp;&nbsp;十载江湖，一朝簪组，宠荣曷称衰容。圣恩不许。归卧旧庐中。慨念东山伴侣，烟霞外、久阔仙踪。今何幸，相逢故里，谈笑一尊同。
</font><p></p>
&nbsp;&nbsp;&nbsp;&nbsp;吾州，真幸会，湖边贺监，海上黄公。胜渭川遗老，绛县仙翁。纵饮何辞烂醉，脸霞转、一笑生红。从今后，婆娑化国，千岁乐皇风。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（代乡大夫报劝）</font></span></font></font></p>
<ul>
&nbsp;&nbsp;&nbsp;&nbsp;油幕初开，马辛旄前导，暂归梓里舂容。致身槐揆，功在鼎彝中。自是襟怀绝俗，今犹记、笔砚陈踪。张高会，君恩厚赐，乐与故人同。
</font><p></p>
&nbsp;&nbsp;&nbsp;&nbsp;把麾，鄞水上，相看青眼，谁复如公。况亲陪尊俎，笑接群翁。坐上笙歌屡合，须拚到、晓日酣红。公今去，恩波四海，桃李尽东风。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（代乡老众宾报劝）</font></span></font></font></p>
<ul>
&nbsp;&nbsp;&nbsp;&nbsp;玉阙朝回，沙堤烟晓，碧幢光动军容。虎符熊轼，行指七闽中。假道吾乡我里，挥金事、思蹑前踪。倾怀处，萤窗雪案，犹说昔年同。
</font><p></p>
&nbsp;&nbsp;&nbsp;&nbsp;相看，俱老大，襟期道义，不为王公。念儿时聚戏，念已成翁。取借玉壶美酒，还为寿、金盏翻红。仍频祝，中书二纪，寰海振淳风。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（代乡老众宾劝乡大夫）</font></span></font></font></p>
<ul>
&nbsp;&nbsp;&nbsp;&nbsp;复拥旌麾，重歌襦衤夸，满城长自春容。|绅耆旧，欢溢笑谈中。尽道邦君恺悌，逍遥遂、湖海遐踪。今朝会，公真乐善，屈意与人同。
</font><p></p>
&nbsp;&nbsp;&nbsp;&nbsp;恩勤，东道主，挥金汉傅，怀绶朱公。引群仙环拱，欲寿吾翁。春瓮初澄盎绿，春衫更、轻染香红。持杯愿，归登绛阙，花萼醉春风。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;鹤冷风亭，鸿迷烟渚，晓来雪意填空。酿成嘉瑞，端为兆年丰。况有神娲妙手，调和得、云彩皆同。楼台上，铺琼缀玉。随步广寒宫。
</font><p></p>
&nbsp;&nbsp;&nbsp;&nbsp;天公。开地轴，八C133混一，莫辨提封。又须教、归禽狡兽沈踪。坐见花敷万木，谁知道、春已输工。三杯酒，西湖父老，相与话时雍。
</font><p></p>
</ul><p></p>
<p align="center"><font face="黑体" size="3" color="#000080">庆清朝</font><span><font size="2" color="#FF00FF">（梅花）</font></span></font></font></p>
<ul>
&nbsp;&nbsp;&nbsp;&nbsp;翠竹茎疏，碧溪流浅，绮窗为尔时开。依稀远岸，才见一点寒梅。冷定半疑是雪，因风还度暗香来。醉清兴，瘦策过桥，黄帽青鞋。
</font><p></p>
&nbsp;&nbsp;&nbsp;&nbsp;繁枝正微雨后，似怨人知晚，泪疟腮。殷勤百绕，留连踏遍莓苔。报道玉人睡觉，菱花初试晓妆台。携归去，粉额人，比并轻抬。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（次韵贝守柔幽居即事）</font></span></font></font></p>
<ul>
&nbsp;&nbsp;&nbsp;&nbsp;清谈无限，林下逢人少。骑马踏红尘，恁区区、何时是了。名场利海，毕竟白头翁，山簇翠，水拖蓝，只个生涯好。
</font><p></p>
&nbsp;&nbsp;&nbsp;&nbsp;君侯洒落，卜筑开冰沼。三径直危楼，遍岩隈、幽花香草。风勾月引，余事作诗人，词歌雪，气凌云，寒瘦伦郊岛。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（生日）</font></span></font></font></p>
<ul>
&nbsp;&nbsp;&nbsp;&nbsp;玉姬曾向瑶池舞。轻掷霓裳忤王母。从此烟霄飞鹤驭。一来人世，有缘相遇，得得为鸳侣。
</font><p></p>
&nbsp;&nbsp;&nbsp;&nbsp;年年此际霞觞举。彩笔香笺染新句。休饵灵砂奔月去。齐眉不老，直须携手，同上青冥路。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（用贺方回韵）</font></span></font></font></p>
<ul>
&nbsp;&nbsp;&nbsp;&nbsp;涌金斜转青云路。溯衮衮、红尘去。春色勾牵知几度。月帘风幌，有人应在，唾线余香处。
</font><p></p>
&nbsp;&nbsp;&nbsp;&nbsp;年来不梦巫山暮。但苦忆、江南断肠句。一笑匆匆何尔许。客情无奈，夜阑归去，簌簌花空雨。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（为戴昌言歌姬作）</font></span></font></font></p>
<ul>
&nbsp;&nbsp;&nbsp;&nbsp;年来减却风情大。百样收心待不作。恰恨仙翁停画舸。雪中把酒，美人频为，浅破樱桃颗。
</font><p></p>
&nbsp;&nbsp;&nbsp;&nbsp;清歌谁许阳春和。悄不放、遥空片云过。惊落梁尘浑可可。一声啭处，故园春近，桃李还知麽。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（即席答官伎得我字）</font></span></font></font></p>
<ul>
&nbsp;&nbsp;&nbsp;&nbsp;红蓼千堤挺蕊，苍梧一叶辞柯。夜阑清露泻银河。洗出芙蓉半朵。
</font><p></p>
&nbsp;&nbsp;&nbsp;&nbsp;解带初开粉面，绕梁还听珠歌。心期端的在秋波。想得今宵只我。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（叔父生日）</font></span></font></font></p>
<ul>
&nbsp;&nbsp;&nbsp;&nbsp;朱绶镢谡梗弄罢五弦，南薰敲竹。雨糁桃蹊，钱浮荷沼，一瞬染成新绿。玉皇香案吏，曾是时、鹤飞江国。对此际，每丹霄效瑞，非烟郁郁。
</font><p></p>
&nbsp;&nbsp;&nbsp;&nbsp;卜筑。陶山曲，凤榭月台，图画应难足。绿绮春浓，青蛇星烂，肯便稳栖烟麓。玳筵称寿，清皓齿、霏霏珠玉。竞屈指，看芝封紫检，鸣驺入谷。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（癸酉岁元宵与绍兴守曹景游）</font></span></font></font></p>
<ul>
&nbsp;&nbsp;&nbsp;&nbsp;征鸿回北。正雪洗烧痕，千岩匀绿。鱼纵新漪，梅繁断岸，春到鉴湖一曲。满城绣帘珠幌，暖响聒天丝竹。渐向晚，放芙蕖千顷，交辉华烛。
</font><p></p>
&nbsp;&nbsp;&nbsp;&nbsp;贤牧。棠阴静，康阜政成，褒诏来黄屋。玉笋光寒，紫荷香润，人道此装须趣。且出催花银漏，恣饮宝觥X。向明岁，看传柑归去，腰横金粟。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（收灯后会客）</font></span></font></font></p>
<ul>
&nbsp;&nbsp;&nbsp;&nbsp;才过元夕。送宴赏未阑，欢娱无极。且莫收灯，仍休止酒，留取凤笙龙笛。金马玉堂学士，当此同开华席。最堪爱，是兰膏光在，金G连壁。
</font><p></p>
&nbsp;&nbsp;&nbsp;&nbsp;难觅。交欢处，杯吸百川，雅量皆京力敌。老子衰迟，居然怀感，厚意怎生酬得。况已倦游客路，一志归安泉石。但屈指，愿诸贤衮绣，联飞鹏翼。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;谯门残月。正画角晓寒，梅花吹彻。瑞日烘云，和风解冻，青帝乍临东阙。暖响土牛箫鼓，夹路珠帘高揭。最好是，看彩幡金胜，钗头双结。
</font><p></p>
&nbsp;&nbsp;&nbsp;&nbsp;奇绝。开宴处，珠履玳簪，俎豆争罗列。舞袖翩翻，歌声缥缈，压倒柳腰莺舌。劝我应时纳祜，还把金炉香k。愿岁岁，这一卮春酒，长陪佳节。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（守岁）</font></span></font></font></p>
<ul>
&nbsp;&nbsp;&nbsp;&nbsp;雪消春浅。听爆竹送穷，椒花待旦，系马合簪，鸣鸦列炬，几处玳筵开宴。介我百千眉寿，齐捧玉壶金盏。最奇绝，是小桃新坼，争妍粉面。
</font><p></p>
&nbsp;&nbsp;&nbsp;&nbsp;女伴。频告语，守岁通宵，莫放笙歌散。酒晕朝霞，寒欺重翠，却忆凤屏香暖。笑拂满身花影，遥指珠帘深院。待到了，道一声稳睡，明年相见。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（四明洞天）</font></span></font></font></p>
<ul>
&nbsp;&nbsp;&nbsp;&nbsp;凭高寓目。爱屹起四窗，云南云北。缥缈烟霞，萧森松竹，多少洞天岩谷。著向十洲三岛，入海何妨登陆。要知处，在皇家新赐，西湖一曲。
</font><p></p>
&nbsp;&nbsp;&nbsp;&nbsp;林麓。真胜概，樊榭鹿亭，百卉生幽馥。绿绮春浓，青蛇星烂，隔断世间尘俗。笑呼羡门俦侣，时引宝觞X。醉和醒，但南山之寿，难忘勤祝。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;我为劳生，自怜浪迹天涯遍。如今春换。又是孤萍断。
</font><p></p>
&nbsp;&nbsp;&nbsp;&nbsp;谁信年时，老子情非浅。思量见。画楼天远。花倚夕阳院。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;千里欢谣，使君美政高三辅。沸天箫鼓。笑拥锋车去。
</font><p></p>
&nbsp;&nbsp;&nbsp;&nbsp;卧辙攀辕，漫拟双旌住。还知否。禁林深处。已辟金闺路。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;翠幄园林，火云方绽南薰起。玉轮天外。夜色凉如水。
</font><p></p>
&nbsp;&nbsp;&nbsp;&nbsp;况有清歌，劝我尊浮蚁。拚沈醉。万花丛里。一枕朦胧睡。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;曾到蟾宫，玉轮乞得长随手。数声轻叩。已自锵琼玖。
</font><p></p>
&nbsp;&nbsp;&nbsp;&nbsp;最好长清，浑不惊秋候。歌阑后。那回辞酒。笑把遮檀口。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;忠劳久笃于王家；维熊维罴，吉梦是生于男子。彩绚朝阳之F457F23C，光腾天上之麒麟。岂维相阀之英，抑亦圣朝之瑞。椒花柏叶，王正初过于三朝；凤蜡星球，灯夕匪遥于十日。懿兹盛旦，宜溢欢声。恭维某官、昴宿储神，长庚孕瑞。五百年之名世，王国克生；八千岁而为春，帝心简在。繇甘泉之法从，作鄞水之民师。暂离玉立之班，聊践人生之贵。公平政教，揽回六邑之阳和；洒落文章，改观十洲之风月。萃其阴德，获是遐龄。紫府茂万福之祺，黑头伫三公之拜。某一廛受地，千指戴天。虽居原宪之贫，实感文翁之化。式逢庆诞，辄献邑CF5C。寄调于木兰花，侑欢于金蕉叶。仰祈青瞩，少见丹衷。干冒台严，不任愧汗。\\
</font><p></p>
&nbsp;&nbsp;&nbsp;&nbsp;喜阳和应律，启佳气、满寰瀛。正雪洗疏梅，云浮淡月，昨夜生明。熊罴信占梦好，当年相阀再蟠英。收拾仙风道韵，萃兹一点台星。
</font><p></p>
&nbsp;&nbsp;&nbsp;&nbsp;功名。壮岁逢真。主紫橐、耀西清。向玉笋光中，瑶林宴里，来拥双旌。青毡家旧物，看长参、鼎鼐乐升平。春醑休辞介寿，鹤书已播彤廷。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（宰执得旨移庖复会报劝）</font></span></font></font></p>
<ul>
&nbsp;&nbsp;&nbsp;&nbsp;衮绣蝉联三重客，朝回晓日o。绿杨门巷拥花骢。喜承天上语，来作主人公。
</font><p></p>
&nbsp;&nbsp;&nbsp;&nbsp;况值瑶林风露爽，冰轮碾上晴空。桂香和影堕金钟。莫辞通夕醉，明日是秋中。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（赠妇人写字）</font></span></font></font></p>
<ul>
&nbsp;&nbsp;&nbsp;&nbsp;槛竹敲风初破睡，楚台梦雨精神。背屏斜映小腰身。山明双翦水，香满一钗云。
</font><p></p>
&nbsp;&nbsp;&nbsp;&nbsp;炉袅金丝帘@地，绮窗秋静无尘。半钩春笋带湘筠。兰亭初写就，愁杀卫夫人。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（倚坐）</font></span></font></font></p>
<ul>
&nbsp;&nbsp;&nbsp;&nbsp;绣幕罗裙风冉冉，象床毡幄低垂。兽炉香袅锦屏围。不贪欹钿枕，偏爱倚花枝。
</font><p></p>
&nbsp;&nbsp;&nbsp;&nbsp;软玉红绡轻暖透，温温翠袖扶持。正B62C安稳坐称时。雨云忘峡梦，身境是瑶池。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（昙少云丈室观李子永见赠佳阕，走笔次韵）</font></span></font></font></p>
<ul>
&nbsp;&nbsp;&nbsp;&nbsp;画角梅花曲未终。霜严飞落五更风。谁知林外鸡三唱，推出红轮海上峰。
</font><p></p>
&nbsp;&nbsp;&nbsp;&nbsp;官一品，禄千钟。此时分付荷重瞳。更教赐子云南境，绝胜湖边九里松。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（次韵陆务观贺东归）</font></span></font></font></p>
<ul>
&nbsp;&nbsp;&nbsp;&nbsp;我本飘然出岫云。挂冠归去岸纶巾。但教名利休缰锁，心地何时不是春。
</font><p></p>
&nbsp;&nbsp;&nbsp;&nbsp;竹叶美，菊花新。百杯且听绕梁尘。故乡父老应相贺，林下方今见一人。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（祝寿）</font></span></font></font></p>
<ul>
&nbsp;&nbsp;&nbsp;&nbsp;孔雀双飞敞画屏。锦花P上舞娉婷。红绡袖暖琉璃滑，金鸭炉香椒桂馨。
</font><p></p>
&nbsp;&nbsp;&nbsp;&nbsp;丹脸渥，秀眉青。平生阴德在遐龄。如今便好添龟鹤，元是南箕一寿星。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（送试）</font></span></font></font></p>
<ul>
&nbsp;&nbsp;&nbsp;&nbsp;晓日日童日龙花露稀。明光已报敞金扉。三千彩仗翔鸾舞，数百银袍振鹭飞。
</font><p></p>
&nbsp;&nbsp;&nbsp;&nbsp;开雉扇，正垂衣。奏篇初得上彤墀。胪传绕殿天颜喜，先折东风第一枝。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（扇鼓）</font></span></font></font></p>
<ul>
&nbsp;&nbsp;&nbsp;&nbsp;桂影团团光正满。更似菱花，齐把匀娇面。非镜非蟾君细看。元来却是吴姬扉。
</font><p></p>
&nbsp;&nbsp;&nbsp;&nbsp;一曲阳春犹未遍。惊落梁尘，不数莺喉啭。好著红绡笼玉腕。轻敲引入笙歌院。
</font><p></p>
</ul><p></p>
<p align="center"><font face="黑体" size="3" color="#000080">宝鼎现</font></font></font></p>
<ul>
&nbsp;&nbsp;&nbsp;&nbsp;乐府多传之。惜其止叙藩方宴游之盛，而不及皇都。真隐居士用韵以补其遗。\\
</font><p></p>
&nbsp;&nbsp;&nbsp;&nbsp;霞霄丹阙，瑞霭佳气，青葱如绮。才半月、东君雨露，无限韶华生宝砌。渐向晚、放烛龙掀舞，周币红蕖绀蕊。况对峙、鳌峰P粒不隔蓬莱弱水。
</font><p></p>
&nbsp;&nbsp;&nbsp;&nbsp;圣主有乐升平意。引芝华、双辇凝翠。纷万俗、歌谣弦管，声混莺吟喧凤吹。更漏永、正冰轮掩映，光接康衢万里。
</font><p></p>
&nbsp;&nbsp;&nbsp;&nbsp;似移下、一天星斗，妆点都城表里。清警跸、忽登楼，簇彩仗、锦襦丝履。看柑传万颗，恩浃王公近侍。散异卉覆千官醉。竞捧瑶觞起。愿岁岁、今宵宴赏，春满山河百二。
</font><p></p>
</ul><p></p>
<p align="center"><font face="黑体" size="3" color="#000080">最高楼</font><span><font size="2" color="#FF00FF">（乡老十人皆年八十，淳熙丁酉三月十九日，作庆劝酒）</font></span></font></font></p>
<ul>
&nbsp;&nbsp;&nbsp;&nbsp;当年尚父，一个便兴周。今十倍，更何忧。冲融道貌丹为脸，扶疏漆发黑盈头。世方知，非熊老，聚吾州。
</font><p></p>
&nbsp;&nbsp;&nbsp;&nbsp;有智略、可从兹日用，有志愿、可从兹日酬。天付我，怎教休。琼浆且共飞千斛，蟠桃应得见三偷。谅吾皇，恢复后，尽封侯。
</font><p></p>
</ul><p></p>
<p align="center"><font face="黑体" size="3" color="#000080">明月逐人来</font><span><font size="2" color="#FF00FF">（寿仙翁）</font></span></font></font></p>
<ul>
&nbsp;&nbsp;&nbsp;&nbsp;莫嫌春浅。寒威俱敛。阳和至此时方见。木君敷令，把雪霜扫断。要集德星胜伴。
</font><p></p>
&nbsp;&nbsp;&nbsp;&nbsp;为有仙翁，正尔名喧蕃汉。眉寿比、聃彭更远。兼资勋业，已中双ED3D箭。清步槐庭影满。
</font><p></p>
</ul><p></p>
<p align="center"><font face="黑体" size="3" color="#000080">蹋莎行</font><span><font size="2" color="#FF00FF">（郑开府出示诸公所赋琵琶词，即席次韵）</font></span></font></font></p>
<ul>
&nbsp;&nbsp;&nbsp;&nbsp;歌舌莺娇，舞腰蜂细。华堂是处皆颐指。四弦独擅席中春，移船出塞声能继。
</font><p></p>
&nbsp;&nbsp;&nbsp;&nbsp;慢捻幽情，轻拢柔思。其中有口传心事。主人灯火下楼时，偏渠领略深深意。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（即席次韵陆务观）</font></span></font></font></p>
<ul>
&nbsp;&nbsp;&nbsp;&nbsp;双蛟画鼓催，一水银蟾满。见夺锦标回，却倚花枝看。
</font><p></p>
&nbsp;&nbsp;&nbsp;&nbsp;已擘冷金笺，更酹玻璃碗。归去诧乡关，不负平生眼。
</font><p></p>
</ul><p></p>
<p align="center"><font face="黑体" size="3" color="#000080">江城子</font></font></font></p>
<ul>
&nbsp;&nbsp;&nbsp;&nbsp;片帆初落甬勾东。碧湖空。满汀风。回首一川，银浪s孤篷。且驾两椽烟雨里，凭曲槛，趴鳌
</font><p></p>
&nbsp;&nbsp;&nbsp;&nbsp;闲移拄杖上晴峰。莫匆匆。伴冥鸿。笑指家山，萍叶藕花中。脚力倦时呼小艇，归棹稳，月朦胧。
</font><p></p>
</ul><p></p>
<p align="center"><font face="黑体" size="3" color="#000080">浪淘沙令</font><span><font size="2" color="#FF00FF">（祝寿）</font></span></font></font></p>
<ul>
&nbsp;&nbsp;&nbsp;&nbsp;祝寿祝寿。筵开锦绣。拈起香来玉也似手。拈起盏来金也似酒。祝寿祝寿。
</font><p></p>
&nbsp;&nbsp;&nbsp;&nbsp;命比乾坤久。长寿长寿。松椿自此碧森森底茂。乌兔从他汨辘辘底走。长寿长寿。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（元日朝回）</font></span></font></font></p>
<ul>
&nbsp;&nbsp;&nbsp;&nbsp;霁光春未晓。拥绛蜡攒星，霜蹄轻。皇居耸云杪。霭祥烟瑞气，青葱缭绕。金门羽葆。听胪唱、千官并到。庆三朝、雉扇开时，拜舞仰瞻天表。
</font><p></p>
&nbsp;&nbsp;&nbsp;&nbsp;荣耀。万方图籍，四裔明王，赆DC72珍宝。椒盘颂好。称寿校祝难老。更传宣锡坐，钧天妙乐，声遏行云缥缈。逗归来、酒晕生霞，此恩怎报。
</font><p></p>
</ul><p></p>
<p align="center"><font face="黑体" size="3" color="#000080">永龙吟</font><span><font size="2" color="#FF00FF">（洞天）</font></span></font></font></p>
<ul>
&nbsp;&nbsp;&nbsp;&nbsp;翠空缥缈虚无，算唯海上蓬瀛好。琼瑶宫阙。蕊珠台榭，玲珑缭绕。弱水沈冥，瑞云遮隔，几人曾到。四明中，自有神仙洞府，烟霞里、知多少。
</font><p></p>
&nbsp;&nbsp;&nbsp;&nbsp;堪笑当年狂客，爱休官、何须入道。婆娑绿发垂肩，著甚黄冠乌帽。花底金船，月边玉局，尽能迟老。待丹成九转，飘然驾鹤，却游三岛。
</font><p></p>
</ul><p></p>
<p align="center"><font face="黑体" size="3" color="#000080">永龙吟</font><span><font size="2" color="#FF00FF">（湖山胜概金沙酴没架）</font></span></font></font></p>
<ul>
&nbsp;&nbsp;&nbsp;&nbsp;平湖渺渺烟波，是中只许神仙住。人间空爱，夭桃繁李，雪飞红雨。谁信壶天，靓妆玉貌，春光容与。似佳人才子，青冥步稳，同携手、成欢聚。
</font><p></p>
&nbsp;&nbsp;&nbsp;&nbsp;老子时来宴赏，拥笙歌、留连尊俎。乌纱压倒，香云簪遍，知他几度。多谢东君，肯教满架，长情相处。更须拚痛饮，年年此际，作芳菲主。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（洞天）</font></span></font></font></p>
<ul>
&nbsp;&nbsp;&nbsp;&nbsp;鄞有壶天，景传图画，声著海县。四面攒峰，皆七十二，各在窗中见。祥云拥蔽，飞泉缭绕，咫尺似天涯远。如今向、仙家觅得，挈来十洲东畔。
</font><p></p>
&nbsp;&nbsp;&nbsp;&nbsp;虚无缥缈，蓬莱方丈，所喜只居隔岸。羽EA61垂珠，琼车织翠，长是陪嘉宴。豺狼远迹，风波不作，日月御轮须缓。且衔杯、称贤乐圣，度兹岁晚。
</font><p></p>
</ul><p></p>
<p align="center"><font face="黑体" size="3" color="#000080">迎仙客</font><span><font size="2" color="#FF00FF">（洞天）</font></span></font></font></p>
<ul>
&nbsp;&nbsp;&nbsp;&nbsp;瑞云绕。四窗好。何须隔水寻蓬岛。日常晓。春不老。玉蕊楼台，果是无尘到。
</font><p></p>
&nbsp;&nbsp;&nbsp;&nbsp;没智巧。没华妙。个中只喜风波少。清尊倒。朱颜笑。回首行人，犹在长安道。
</font><p></p>
</ul><p></p>
<p align="center"><font face="黑体" size="3" color="#000080">南浦</font><span><font size="2" color="#FF00FF">（洞天）</font></span></font></font></p>
<ul>
&nbsp;&nbsp;&nbsp;&nbsp;一箭舜弦风，向晓来、轻寒初报麦秀。蝶股歇花须，韶光老，莺声倦闻呼友。池塘绿暗，数竿粉节天然瘦。对兹美景，爱清歌妙曲，千钟芳酒。
</font><p></p>
&nbsp;&nbsp;&nbsp;&nbsp;谁知别是壶中，缭画阁朱栏，烟谷云岫。三岛十洲东，青霄上，神工幻成岩窦。瑶台阆苑，翠旌羽葆频相就。世凡洗断，教乌兔从今，迟迟飞走。
</font><p></p>
</ul><p></p>
<p align="center"><font face="黑体" size="3" color="#000080">夜合花</font><span><font size="2" color="#FF00FF">（洞天）</font></span></font></font></p>
<ul>
&nbsp;&nbsp;&nbsp;&nbsp;三岛烟霞，十洲风月，四明古号仙乡。萦纡雉堞，中涵一片湖光。绕岸异卉奇芳。跨虹桥、隐映垂杨。玉楼珠阁，冰帘卷起，无限红妆。
</font><p></p>
&nbsp;&nbsp;&nbsp;&nbsp;龙舟两两飞扬。见飘翻绣旗，歌杂笙簧。清尊满泛，休辞饮到斜阳。直须画蜡荧煌。况夜深、不阻城隍。且拚沈醉，归途便教，彻晓何妨。
</font><p></p>
</ul><p></p>
<p align="center"><font face="黑体" size="3" color="#000080">人月圆</font><span><font size="2" color="#FF00FF">（元宵）</font></span></font></font></p>
<ul>
&nbsp;&nbsp;&nbsp;&nbsp;夕阳影里东风软，骄马趁香车。看花妆镜，藏春绣幕，百万人家。
</font><p></p>
&nbsp;&nbsp;&nbsp;&nbsp;夜阑归去，星繁绛蜡，珠翠鲜华。笙歌不散，疏钟隐隐，月在梅木牙。
</font><p></p>
</ul><p></p>
<p align="center"><font face="黑体" size="3" color="#000080">人月圆</font><span><font size="2" color="#FF00FF">（咏圆子）</font></span></font></font></p>
<ul>
&nbsp;&nbsp;&nbsp;&nbsp;骄云不向天边聚，密雪自飞空。佳人纤手，霎时造化，珠走盘中。
</font><p></p>
&nbsp;&nbsp;&nbsp;&nbsp;六街灯市，争圆斗小，玉碗频供。香浮兰麝，寒消齿颊，粉脸生红。
</font><p></p>
</ul><p></p>
<p align="center"><font face="黑体" size="3" color="#000080">粉蝶儿</font><span><font size="2" color="#FF00FF">（元宵）</font></span></font></font></p>
<ul>
&nbsp;&nbsp;&nbsp;&nbsp;一箭和风，熏许多春意。闹蛾儿、满城都是。向深闺，争翦碎、吴绫蜀绮。点妆成，分明是、粉须香翅。
</font><p></p>
&nbsp;&nbsp;&nbsp;&nbsp;玉容似花，全胜故园桃李。最相宜、鬓云秋水。怎教他，却去与、庄周同睡。愿年年，伴星球、烂游灯市。
</font><p></p>
</ul><p></p>
<p align="center"><font face="黑体" size="3" color="#000080">粉蝶儿</font><span><font size="2" color="#FF00FF">（咏圆子）</font></span></font></font></p>
<ul>
&nbsp;&nbsp;&nbsp;&nbsp;玉屑轻盈，鲛绡霎时铺遍。看仙娥、骋些神变。咄嗟间，如撒下、真珠一串。火方然，汤初滚、尽浮锅面。
</font><p></p>
&nbsp;&nbsp;&nbsp;&nbsp;歌楼酒墟，今宵任伊索唤。那佳人、怎生得见。更添糖，拚折本、供他几碗。浪儿门，得我这些方便。
</font><p></p>
</ul><p></p>
<p align="center"><font face="黑体" size="3" color="#000080">教池回</font><span><font size="2" color="#FF00FF">（竞渡）</font></span></font></font></p>
<ul>
&nbsp;&nbsp;&nbsp;&nbsp;云淡天低，疏雨乍霁，桃溪嫩绿蒙茸。珠帘映画毂，金勒耀花骢。绕湖上、罗衣隘香风。擘波双引蛟龙。寻奇处，高标锦段，各骋英雄。
</font><p></p>
&nbsp;&nbsp;&nbsp;&nbsp;缥缈初登彩舫，箫鼓沸，群仙玉佩丁东。夕阳中、拚一饮千钟。看看见、璧月穿林杪，十洲三岛舂容。醉归去，双旌摇曳，夹路金笼。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（酴・金沙同架）</font></span></font></font></p>
<ul>
&nbsp;&nbsp;&nbsp;&nbsp;小院春风不老。鹊碧霓裳缥缈。雪脸间朱颜，各自一般轻妙。忒掉。忒掉。真个一双两好。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（茉莉花）</font></span></font></font></p>
<ul>
&nbsp;&nbsp;&nbsp;&nbsp;琼肌太白，浅著鹅黄罩。金缕檀心更天巧。算同时、虽有似火红榴，争比得、淡妆伊家轻妙。
</font><p></p>
&nbsp;&nbsp;&nbsp;&nbsp;兴来清赏处，无限真香，可惜生教生闽峤。这消息、纵使移向蒸沈，终不似凭栏，披襟一笑。若归去长安诧标容，单道胜、酴水仙风貌。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（拟人贺生日）</font></span></font></font></p>
<ul>
&nbsp;&nbsp;&nbsp;&nbsp;纪今辰高会，屈指三朝，更逢重九。珠履瑶簪，聚一天星斗。菊蕊含芳，桂花笼艳，有美容争秀。衮绣堂中，蓬壶影里，异香喷兽。
</font><p></p>
&nbsp;&nbsp;&nbsp;&nbsp;况是清朝，太平真主，治享雍熙，眷深耆旧。恩锡兼金，遣星轺东走。咫尺威光，下拜归美，愿我皇眉寿。自此重裁，谢笺千纸，年年回奏。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（喜雪锡宴）</font></span></font></font></p>
<ul>
&nbsp;&nbsp;&nbsp;&nbsp;风收淅沥，雾隐森罗。群山万玉嵯峨。禁街车马，银杯缟带相过。胥涛晚来息怒，练光浮、都不扬波。最好处，是渔翁归去，鼓棹披蓑。
</font><p></p>
&nbsp;&nbsp;&nbsp;&nbsp;况是东堂锡宴，龙墀骤，貂宣劝金荷。庆此嘉瑞，明岁黍CB4D应多。天家预知混一，把琼瑶、铺遍山河。这宴饮，罄华戎、同醉泰和。
</font><p></p>
</ul><p></p>
<p align="center"><font face="黑体" size="3" color="#000080">秋蕊香</font><span><font size="2" color="#FF00FF">（生日）</font></span></font></font></p>
<ul>
&nbsp;&nbsp;&nbsp;&nbsp;玉露ED68ED68，秋色似画，东堂宴席初开。红萸泛寿校紫菊上妆台。倚栏见、新雁已南来。落霞孤鹜徘徊。最奇处，重阳将近，凉满襟怀。
</font><p></p>
&nbsp;&nbsp;&nbsp;&nbsp;萧洒秀眉，华发丹脸，映双瞳、的白乐如孩。擘香笺、听丽句新裁。池上三回蟠桃熟，玉纤时捧琼杯。但愿得，年年此会满蓬莱。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（留别孙表材）</font></span></font></font></p>
<ul>
&nbsp;&nbsp;&nbsp;&nbsp;春恨不禁听杜宇。买舟忽觅东鄞路。一笑轻帆同野渡。频回顾。吴山越岫俱眉妩。
</font><p></p>
&nbsp;&nbsp;&nbsp;&nbsp;何事匆匆分袂去。夫君小隐临烟渚。明夜月华来行坞。相思处。还应梦属清江舻。
</font><p></p>
</ul><p></p>
<p align="center"><font face="黑体" size="3" color="#000080">花心动</font><span><font size="2" color="#FF00FF">（竞渡）</font></span></font></font></p>
<ul>
&nbsp;&nbsp;&nbsp;&nbsp;迟日轻阴，雨初收，花枝湿红犹滴。玉镫绣鞯，才得新晴，柳岸往来如织。画楼几处珠帘卷，风光遍、神仙瑶席。萃佳景，分明管领，一陂澄碧。
</font><p></p>
&nbsp;&nbsp;&nbsp;&nbsp;忽见波涛D878激。苍烟际、双龙起为京力敌。桂楫拨云，鼍鼓轰雷，竞夺锦标千尺。恁时彩舰虹桥畔，舂容引、宝觥霞液。兴浓处，笙歌又还竟夕。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（次韵弥大梅词）</font></span></font></font></p>
<ul>
&nbsp;&nbsp;&nbsp;&nbsp;雪中蓓蕾嫣然，美人莫恨春容少。化工消息，只须些子，阳和便了。文杏徒繁，牡丹虽贵，敢夸妍妙。看冰肌玉骨，诗家漫道，银蟾莹、白驹皎。
</font><p></p>
&nbsp;&nbsp;&nbsp;&nbsp;楼上角声催晓。是东皇、丝纶新草。青绮蚤，欲临东阙，遣伊先到、排斥风霜，扫除氛雾，直教闻早。算功高调鼎，不如竹外，一枝斜好。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;是花堪爱惜。谢天教、花信添花颜色。花红衬花碧。灿朝阳花露，鲛珠频滴。花光的白乐。映花下、□P百尺。趁花时，手捻花枝，饱嗅此花消息。
</font><p></p>
&nbsp;&nbsp;&nbsp;&nbsp;常恐，一番花褪，失了花容，怎生寻觅。花神效力。将花貌，尽留得。更移花并植，仙家玉圃，不许花阴过隙。向花前，长把蕉花，为花主席。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（清明）</font></span></font></font></p>
<ul>
&nbsp;&nbsp;&nbsp;&nbsp;三春正美。是霁景融和，韶华如绮。夹岸香红，登墙粉白，开遍故园桃李。画舸绣帘高卷，锦毂朱轩低倚。对此际，向池台好处，争倾绿蚁。
</font><p></p>
&nbsp;&nbsp;&nbsp;&nbsp;醉里。须醒悟，些子芳菲，造物都谩你。一瞬光阴，霎时蜂蝶，还付落花流水。我有大丹九转，真个长春不死。待得了，把高歌清赏，随缘而已。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（清明）</font></span></font></font></p>
<ul>
&nbsp;&nbsp;&nbsp;&nbsp;提壶漫欲寻芳去。桃红柳绿年年事。唯有列仙翁。清明本在躬。
</font><p></p>
&nbsp;&nbsp;&nbsp;&nbsp;何须从外讨。皮里阳秋好。堪羡个中人。无时不是春。
</font><p></p>
</ul><p></p>
<p align="center"><font face="黑体" size="3" color="#000080">南浦</font><span><font size="2" color="#FF00FF">（四月八日）</font></span></font></font></p>
<ul>
&nbsp;&nbsp;&nbsp;&nbsp;天气正清和，庆西乾、释迦如来出世。毓质向金盆，祥云布、层霄九龙喷水。东传震旦，正令此日人人记。露盘百卉拥金容，香汤争来拂洗。
</font><p></p>
&nbsp;&nbsp;&nbsp;&nbsp;谁知这个因缘，化众生令求，尘埃脱离。一点本昭昭，当须向、兹时便知瞥地。何烦费手，自然作个惺惺底。若犹未晤，且管令师僧，八丈十二。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（入梅用贺方回韵）</font></span></font></font></p>
<ul>
&nbsp;&nbsp;&nbsp;&nbsp;银涛渐溢江南路。泛短棹、轻帆去。破块跳珠知几度。竹窗新粉，藕池香碧，应在云深处。
</font><p></p>
&nbsp;&nbsp;&nbsp;&nbsp;萧萧鹤发虽云暮。曾得神仙悟真句。久视长生亲见语。离愁扫尽，更无慵困，怕甚黄梅雨。
</font><p></p>
</ul><p></p>
<p align="center"><font face="黑体" size="3" color="#000080">花心动</font><span><font size="2" color="#FF00FF">（端午）</font></span></font></font></p>
<ul>
&nbsp;&nbsp;&nbsp;&nbsp;槐夏阴浓，笋成竿、红榴正堪攀折。菖B321碎琼，角黍堆金，又赏一年佳节。宝觥交劝殷勤愿，把玉腕、彩丝双结。最好是，龙舟竞夺，锦标方彻。
</font><p></p>
&nbsp;&nbsp;&nbsp;&nbsp;此意凭谁向说。纷两岸，游人强生区别。胜负既分，些个悲欢，过眼尽归休歇。到头都是强阳气，初不悟、本无生灭。见破底，何须更求指诀。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（端午）</font></span></font></font></p>
<ul>
&nbsp;&nbsp;&nbsp;&nbsp;符玉搔头，艾虎青丝鬓。一曲清歌倒酒莲，尚有香蒲晕。
</font><p></p>
&nbsp;&nbsp;&nbsp;&nbsp;角簟碧纱厨，挥扇消烦闷。唯有先生心地凉，不怕炎曦近。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（夏至）</font></span></font></font></p>
<ul>
&nbsp;&nbsp;&nbsp;&nbsp;日永绣工，减却一线，节临短至。幸有杯盘，随分快乐，□得醺醺醉。寻思尘世，寒来暑往，冻极又还热炽。恰如个、脾家疟疾，比著略长些子。
</font><p></p>
&nbsp;&nbsp;&nbsp;&nbsp;人生百岁，一年一发，且是不通医治。两鬓青丝，皆伊染就，今已星星地。除非炉内，龙盘虎绕，养得大丹神水。却从他、阴阳自变，卦分泰否。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;金乌玉兔，时当几望，只是光明相与。天孙河鼓事应同，又岂比、人间男女。
</font><p></p>
&nbsp;&nbsp;&nbsp;&nbsp;精神契合，风云交际，不在一宵欢聚，乘槎曾得问星津，为我说、因缘如此。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;霁天风露好。乍暑退西郊，凉生秋早。银潢炯云杪。拥香车鹊翅，凌波初到。清歌缥缈。凭危阁、新蟾吐曜。有盈尊美酒，蛛丝钿合，拜舞竞分天巧。
</font><p></p>
&nbsp;&nbsp;&nbsp;&nbsp;堪笑。世间痴绝，不识人中，拙是珍宝。多愁易老。都缘是，不闻道。骋些儿机智，遭他驱使，毕竟辛勤到了。又何如，百事无能，是非较少。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;碧天似水，看常娥摩出，一轮寒璧。桂魄扶疏光照耀，尘界都成银色。万象森罗，羞明卷彩，黯淡唯今夕。风高露重，井梧湿翠时滴。
</font><p></p>
&nbsp;&nbsp;&nbsp;&nbsp;谁信鹤发婆娑，峰真隐，对影为三益。虎绕龙蟠丹就后，一颗清辉的国。不养银蟾，不关玉兔，到处无亏蚀。三千行满，也能飞上璇极。
</font><p></p>
</ul><p></p>
<p align="center"><font face="黑体" size="3" color="#000080">芰荷香</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;过横塘。见红妆翠盖，柄柄擎香。月娥有意，暮霭收尽银潢。一轮高挂，且放同、千里清光。秋中气爽天凉。露凝玉臂，风拂云裳。
</font><p></p>
&nbsp;&nbsp;&nbsp;&nbsp;老子通宵不忍睡，把青尊小酌，仍更思量。自家活计，幸有无限珍藏。大千世界，静极后、普现十方。圆明不损毫芒。精神会处，独坐胡床。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（李漕生日）</font></span></font></font></p>
<ul>
&nbsp;&nbsp;&nbsp;&nbsp;池台非雾。缥缈双溪路。家在江南佳丽处。看取谢公风度。
</font><p></p>
&nbsp;&nbsp;&nbsp;&nbsp;蟠桃酒酝千秋。金伙欲上迟留。笑待锦花P上，双鸾舞彻梁州。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（同前）</font></span></font></font></p>
<ul>
&nbsp;&nbsp;&nbsp;&nbsp;翠蛾雪柳。鬓影春风透。灯火千门辉绮绣。移下一天星斗。
</font><p></p>
&nbsp;&nbsp;&nbsp;&nbsp;剩拚连夜欢游。金波欲上迟留。且看香梅影底，双鸾舞彻梁州。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（游石头城）</font></span></font></font></p>
<ul>
&nbsp;&nbsp;&nbsp;&nbsp;石头虎踞。骄虏何能渡。曾是六朝雄胜处。瑞绕碧江云路。
</font><p></p>
&nbsp;&nbsp;&nbsp;&nbsp;当时霸国多贤。风流只解遗鞭。便好扬C646北伐，举头即见长安。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（枢密叔父生日）</font></span></font></font></p>
<ul>
&nbsp;&nbsp;&nbsp;&nbsp;万花如绣。淑景熏晴昼。一曲齐称千岁寿。欢拥两行红袖。
</font><p></p>
&nbsp;&nbsp;&nbsp;&nbsp;当年西府横翔。急流稳上仙乡。笑阅石番溪日月，行看尚父鹰扬。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（代宰执劝赵丞相酒）</font></span></font></font></p>
<ul>
&nbsp;&nbsp;&nbsp;&nbsp;槐庭元老。四海真师表。曲为故人敦久要。隔巷不嫌时到。
</font><p></p>
&nbsp;&nbsp;&nbsp;&nbsp;虚堂已入凉E97C。一觥为寿何辞。看即关河恢复，千秋永辅淳熙。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（劝王枢使）</font></span></font></font></p>
<ul>
&nbsp;&nbsp;&nbsp;&nbsp;当年桂籍。同展摩云翼。位冠洪枢情似昔。肯共一尊瑶席。
</font><p></p>
&nbsp;&nbsp;&nbsp;&nbsp;经纶素韫胸中。筹帷小试成功。已殄黄池小丑，行收沙漠肤功。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（劝陈参政）</font></span></font></font></p>
<ul>
&nbsp;&nbsp;&nbsp;&nbsp;吾皇睿哲。廷有真三杰。同向清时扬茂烈。掩迹皋陶夔契。
</font><p></p>
&nbsp;&nbsp;&nbsp;&nbsp;联镳忽访山樊。凉生花底清尊。太史明朝日奏，台星皆聚柴门。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（代使相劝酒）</font></span></font></font></p>
<ul>
&nbsp;&nbsp;&nbsp;&nbsp;南阳宾友。道旧须尊酒。一曲为公千岁寿。弦索春风纤手。
</font><p></p>
&nbsp;&nbsp;&nbsp;&nbsp;忠谋黼黻明昌。英词锦绣肝肠。帝所盛推颇牧，人间尤重班扬。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;冻云著地静无风。簌簌坠遥空。无限人间险秽，一时为尔包容。
</font><p></p>
&nbsp;&nbsp;&nbsp;&nbsp;凭高试望，楼台改观，山径迷踪。唯有碧江千里，依然不住流东。
</font><p></p>
</ul><p></p>
<p align="center"><font face="黑体" size="3" color="#000080">七娘子</font><span><font size="2" color="#FF00FF">（重阳）</font></span></font></font></p>
<ul>
&nbsp;&nbsp;&nbsp;&nbsp;东篱寿菊金犹浅。对南山、把酒开新宴。绛阙丛霄，玉书丹篆。坐间俱是神仙伴。
</font><p></p>
&nbsp;&nbsp;&nbsp;&nbsp;童颜绿发何曾变。喜婴儿姹女交相恋。寄语诗翁，茱萸重看。明年此会人人健。
</font><p></p>
</ul><p></p>
<p align="center"><font face="黑体" size="3" color="#000080">惜黄花</font><span><font size="2" color="#FF00FF">（重阳）</font></span></font></font></p>
<ul>
&nbsp;&nbsp;&nbsp;&nbsp;秋光将老。黄花开早。露徘逑，金钱万叠犹小。簪遍碧云鬟，压倒乌纱帽。更把来、玉觞同酹。
</font><p></p>
&nbsp;&nbsp;&nbsp;&nbsp;过□添炉鼎，朱颜愈少。壮道骨，长仙风，养成灵宝。今日去登高，谩说龙山好。悄不如、自家蓬岛。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;翠馆银EB32下紫清。内家闻说庆嘉平。柳条萱草眼偏明。
</font><p></p>
&nbsp;&nbsp;&nbsp;&nbsp;小阁数杯成酩酊，醒来不爱佩环声。为通幽梦到蓬瀛。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（除夜）</font></span></font></font></p>
<ul>
&nbsp;&nbsp;&nbsp;&nbsp;腊月正当三十夜，几人到此惺惺。一轮明月本圆明。朗然无C62B碍，何用问前程。
</font><p></p>
&nbsp;&nbsp;&nbsp;&nbsp;况有长生真秘□，岁华虽换休惊。但将歌酒乐升平。尘缘如未了，明日贺新正。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（除夜）</font></span></font></font></p>
<ul>
&nbsp;&nbsp;&nbsp;&nbsp;结柳送穷文，驱傩吓鬼。爆火熏天漫儿戏。自家炉鼎，有却冷清清地。腊月三十日，如何避。
</font><p></p>
&nbsp;&nbsp;&nbsp;&nbsp;且与做些，神仙活计。铅汞收添结灵水。跳丸日月，一任东生西委。玉颜长向此，迎新岁。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;梅萼冰融，柳丝金浅，绪风还报初春。木君青旆，猎猎下苍F。亲奉虚皇妙旨，将枯朽、咸与维新。须臾见，芳效乐圃，生气遍无垠。
</font><p></p>
&nbsp;&nbsp;&nbsp;&nbsp;青丝，行白玉，一杯介寿，红浪粼粼。便安排歌舞，蝶翅莺唇。别有神仙窟宅，乾坤内、充满氤氲。功成处，花开不老，酒熟镇甘醉。
</font><p></p>
</ul><p></p>
<p align="center"><font face="黑体" size="3" color="#000080">扑胡蝶</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;光阴转指。百岁知能几。儿时童稚，老来将耄矣。就中些子强壮，又被浮名牵系。良辰尽成轻弃。
</font><p></p>
&nbsp;&nbsp;&nbsp;&nbsp;此何理。若有惺惺活底，必解自为计。清尊在手，且须拚烂醉。醉乡不涉风波地。睡到花阴正午，笙歌又还催起。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;玉瓮新醅翻绿蚁。滴滴真珠，便有香浮鼻。欲把盈尊成雅会。更须寻个无愁地。
</font><p></p>
&nbsp;&nbsp;&nbsp;&nbsp;况是赏心多乐事。美景良辰，又复来相值。料得天家深有意。教人长寿花前醉。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;自古圣贤皆寂寞，只教饮者留名。万花丛里酒如渑。池台仍旧贯，歌管有新声。
</font><p></p>
&nbsp;&nbsp;&nbsp;&nbsp;欲识醉乡真乐地，全胜方丈蓬瀛。是非荣辱不关情。百杯须痛饮，一枕拚春酲。
</font><p></p>
</ul><p></p>
<p align="center"><font face="黑体" size="3" color="#000080">粉蝶儿</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;一盏阳和，分明至珍无价。解教人、口罗哩哩口罗。把胸中，些磊块，一时F化。悟从前，恁区区，总成虚假。
</font><p></p>
&nbsp;&nbsp;&nbsp;&nbsp;何妨竟夕，交酬玉觞金小８休辞、醉眠花下。待明朝，红日上，三竿方罢。引笙歌，拥珠玑，笑扶归马。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;瑞烟笼绣幕。正玳席欢燕，觥筹交错。高情动寥廓。恣清谈雄辩，珠玑频落。锵锵妙乐。且赢取、升平快乐。又何辞、醉玉颓山，是处有人扶著。
</font><p></p>
&nbsp;&nbsp;&nbsp;&nbsp;追念抟风微利，画饼浮名，久成离索。输忠素约。没材具，漫担阁。怅良辰美景，花前月下，空把欢游蹉却。到如今、对酒当歌，怎休领略。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font></font></font></p>
<ul>
&nbsp;&nbsp;&nbsp;&nbsp;桃李繁华，芰荷清净，景物相继。霜后橙黄，雪中梅绽，迤逦春还至。寻思天气，寒暄凉燠，各有一时乐地。如何被，浮名牵役，此欢遂成抛弃。
</font><p></p>
&nbsp;&nbsp;&nbsp;&nbsp;如今醒也，扁舟短棹，更有篮舆胡倚。到处为家，山肴社酒，野老为宾侣。三杯之后，吴歌楚舞，忘却曳金穿履。虽逢个、清朝贵客，也须共来一醉。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;闲忙两字无多子。叹举世、皆由此。逐利争名忙者事。廛中得丧，仕中宠辱，无限非和是。
</font><p></p>
&nbsp;&nbsp;&nbsp;&nbsp;谁人解识闲中味。雪月烟云自能致。世态只如风过耳。三杯两盏，眼朦胧地，长向花前醉。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（游湖）</font></span></font></font></p>
<ul>
&nbsp;&nbsp;&nbsp;&nbsp;和靖重湖，知章一曲，浙江左右为邻。绣鞯彩舰，只许日寻春。正好厌厌夜饮，都寂静、没个游人。夫何故，欢阑兴阻，只为隔城。
</font><p></p>
&nbsp;&nbsp;&nbsp;&nbsp;堪嘉，唯甬水，回环雉堞，中峙三神。更楼台缭岸，花柳迷津。不惜频添画烛，更深看、舞上华P。拚沈醉，从他咿喔，金距报凌晨。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（茅舍）</font></span></font></font></p>
<ul>
&nbsp;&nbsp;&nbsp;&nbsp;柴作疏篱，茅编小屋，绕堤苦竹黄芦。老翁蜗处，却自乐清虚。理钓何妨钩直，据琴又、不管弦无。逍遥处，都捐世虑，忘我亦忘渠。
</font><p></p>
&nbsp;&nbsp;&nbsp;&nbsp;雨余。添美景，眉横山妩，脸媚花腴。笑凡间粉黛，浓抹轻涂。客至三杯薄酒，欲眠后、一枕蘧蘧。起来见，龟翻鹤舞，却是寿星图。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（戏彩堂立石名曰瑞雪，弥大作词，因用其韵）</font></span></font></font></p>
<ul>
&nbsp;&nbsp;&nbsp;&nbsp;曾向泗滨浮玉质，也居十二峰前。飞来藓发尚如拳，郁纷因出岫，巧镂是谁EFD4。
</font><p></p>
&nbsp;&nbsp;&nbsp;&nbsp;挈}凭栏成胜赏，老夫亦自颓然。坐疑霭霭上瑶天。已为苏旱雨，却放老龙眠。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（梅花）</font></span></font></font></p>
<ul>
&nbsp;&nbsp;&nbsp;&nbsp;欹枕不成眠，得句十分清绝。一夜酸风阁花，酝江天飞雪。
</font><p></p>
&nbsp;&nbsp;&nbsp;&nbsp;晓来的白乐看枝头，老蚌剖明月。帝所待调金鼎，莫教人轻折。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（次韵弥大梅花）</font></span></font></font></p>
<ul>
&nbsp;&nbsp;&nbsp;&nbsp;对竹擘吟笺，正是赏梅时节。便把这些清致，作东湖三绝。
</font><p></p>
&nbsp;&nbsp;&nbsp;&nbsp;帝家金鼎待调羹，何似且休折。却爱玉楼清弄，褪霏霏香雪。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次韵商筑叟秋香）</font></span></font></font></p>
<ul>
&nbsp;&nbsp;&nbsp;&nbsp;银潢耿耿，正露零仙掌，尘空天幕。碧玉扶疏□万朵，偏称水村山郭。巧酝檀英，密包金粟，只待清秋著。三春桃李，自应束在高阁。
</font><p></p>
&nbsp;&nbsp;&nbsp;&nbsp;好是月窟奇标，东堂幽韵，不管西风恶。独立盈盈回首笑，白苇丹枫索索。折向冰壶，莫教纱帽，醉里轻簪却。浓芳长在，□疑身在云壑。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（亲情拾得一婢，名念奴，雪中来归）</font></span></font></font></p>
<ul>
&nbsp;&nbsp;&nbsp;&nbsp;枝头蓓蕾，褪红绡微露，江南春色。多谢东风吹半朵，来入骚人瑶席。粉脸轻红，芳心羞吐，别有真消息。妆台帘卷，寿阳著意留得。
</font><p></p>
&nbsp;&nbsp;&nbsp;&nbsp;好是雪满群山，玉纤频捻，泛清波文o。深院相逢人尽道，标格都从天锡。梦蝶徒劳，霜禽休妒，争奈伊怜惜。高楼谁倚，寄言休为横笛。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次韵楼友观潮）</font></span></font></font></p>
<ul>
&nbsp;&nbsp;&nbsp;&nbsp;银塘江上，展鲛绡初见，长天一色。风拭菱花光照眼，谁许红尘轻积。转盼冯夷，奔云起电，两岸惊涛拍。振空破地，水龙争喷吟笛。
</font><p></p>
&nbsp;&nbsp;&nbsp;&nbsp;客有步呀干，胸吞奇观，寄英词元白。素壁淋浪翻醉墨，飘洒神仙踪迹。好待波匀。横飞小艇，快引香D12F碧。烟消月出，不眠拚了通夕。
</font><p></p>
</ul><p></p>
<p align="center"><font face="黑体" size="3" color="#000080">白苎</font><span><font size="2" color="#FF00FF">（次韵真书记梅花）</font></span></font></font></p>
<ul>
&nbsp;&nbsp;&nbsp;&nbsp;腊天寒，晓风劲，幽香频吐。精神绰约，谁羡姑射居处。江南探春独步。恨无侣。微语。又谁管、雪势霜威埋妒。且图少陵东阁作诗苦。拟烦玉纤轻拗、宁相许。
</font><p></p>
&nbsp;&nbsp;&nbsp;&nbsp;惜取。栏干遍倚，月淡黄昏，水边清浅，不放红尘染污。似名画手丹青，罢施缃素。不随艳卉，强媚韶光一瞬，飘荡无据。只恐金门，宝鼎方调，时时来觑。便把枝头，豆颗朝天去。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（即席次韵王正之觅迁哥鞋）</font></span></font></font></p>
<ul>
&nbsp;&nbsp;&nbsp;&nbsp;一握钩儿能几何。弓弓珠蹙杏红罗。即时分惠谢奴哥。
</font><p></p>
&nbsp;&nbsp;&nbsp;&nbsp;香压幽兰兰尚浅，样窥初月月仍多。只堪掌上恹琼波。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（夜饮咏足即席）</font></span></font></font></p>
<ul>
&nbsp;&nbsp;&nbsp;&nbsp;珠履三千巧斗妍。就中弓窄只迁迁。恼伊划袜转堪怜。
</font><p></p>
&nbsp;&nbsp;&nbsp;&nbsp;舞罢有香留绣褥，步余无迹在金莲。好随云雨楚峰前。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;湿翠湖山收晚烟。月华如练水如天。兴来催上钓鱼船。
</font><p></p>
&nbsp;&nbsp;&nbsp;&nbsp;青箬一尊汀草畔，霜筠数曲渚花边。更于何处觅神仙。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;梁武憨痴达摩呆。个中消息岂容猜。九年面壁口慵开。
</font><p></p>
&nbsp;&nbsp;&nbsp;&nbsp;只履却寻归路止，一花原不是君栽。这回枉了一遭来。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;索得玄珠也是呆。人人有分莫胡猜。顶门一眼镇长开。
</font><p></p>
&nbsp;&nbsp;&nbsp;&nbsp;路断玉关无辙迹，雪埋葱岭没根栽。始称达摩不曾来。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;胜概朱楹俯碧湖。萧萧风月一尘无。只堪绿蚁满尊浮。
</font><p></p>
&nbsp;&nbsp;&nbsp;&nbsp;况是小春天正爽，杖藜相与探梅初。半皴枝上未成珠。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;远岫数堆苍玉髻。平湖千顷碧琉璃。笙歌催我上船时。
</font><p></p>
&nbsp;&nbsp;&nbsp;&nbsp;载月有如浮玉鉴，采莲还复拥燕脂。更于何处觅瑶池。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（戴昌言家姬供春盘）</font></span></font></font></p>
<ul>
&nbsp;&nbsp;&nbsp;&nbsp;报道东皇初弭节，芳思满凌晨。争看钗头彩胜新。金字写宜春。
</font><p></p>
&nbsp;&nbsp;&nbsp;&nbsp;四坐行盘堆白玉，纤手自和匀。恰似蟾宫妙丽人。将月出浮云。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（戴丈夫妇庆八十）</font></span></font></font></p>
<ul>
&nbsp;&nbsp;&nbsp;&nbsp;吾乡我里。偕老真无比。宴席展，欢声起。蕊宫仙子绕，玉砌莱衣戏。称贺处，眉心竞指朱书字。
</font><p></p>
&nbsp;&nbsp;&nbsp;&nbsp;忆昔西周吕。年纪虽相似。独自个，谁为侣。如今双凤老，堪引同螺醉。彭祖寿，十分方一从头纪。
</font><p></p>
</ul><p></p>
<p align="center"><font face="黑体" size="3" color="#000080">新荷叶</font></font></font></p>
<ul>
&nbsp;&nbsp;&nbsp;&nbsp;真隐先生，家居近在东湖。茅屋三椽，自有一种清虚。秫来酿酒，便无后、也解赊沽。只愁客至，不能拚此芳壶。
</font><p></p>
&nbsp;&nbsp;&nbsp;&nbsp;且乐天真，醉乡里、无限欢娱。时倚花枝，困来著枕蘧蘧。回观昨梦，徒然使、心剿形F156。始知今日，得闲却是良图。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（劝酒）</font></span></font></font></p>
<ul>
&nbsp;&nbsp;&nbsp;&nbsp;喜泉通碧L。秫刈黄云，酿成芳酎。瑞霭凝香，更阳和钟秀。晓瓮寒光，夜槽清响，听颔珠频溜。昼锦堂深，聚星筵启，一觥为寿。
</font><p></p>
&nbsp;&nbsp;&nbsp;&nbsp;况此神仙，蕊宫俦侣，玉殿英游，尽皆亲旧。赢得开怀，对良辰握手。醉席淋漓笑语，都不问、欲残更漏。绣幕春风，轻丝美韵，明朝还又。
</font><p></p>
</ul><p></p>
<p align="center"><font face="黑体" size="3" color="#000080">瑶台第一层</font></font></font></p>
<ul>
&nbsp;&nbsp;&nbsp;&nbsp;寥廓澄清。人正在、瑶台第一层。瑞霭深处，蕊宫掩映，金碧觚棱。异花非世种，蔼剩馥、紫雾飞腾。有仙驾，过吾庐环堵，少驻云Z。
</font><p></p>
&nbsp;&nbsp;&nbsp;&nbsp;俄惊。重壶叠t，顿然潇洒俗尘清。佩环声里，宝觥潋滟，舞态娉婷。祝言千岁寿，仍更予、五福川增。返蓬瀛。问今朝兹会，昔日谁曾。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（饮妇人酒）</font></span></font></font></p>
<ul>
&nbsp;&nbsp;&nbsp;&nbsp;摘索衣裳宫样。生得脸儿福相。容止忒精神，一似观音形像。归向。归向。见者擎拳合掌。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;粉脸霞生一缕。掩映绿云秋水。言语更雍容，具足十分娇美。无比。无比。要比除非镜里。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;红杏白梨肌理。时样新妆淡伫。真个是观音，少个杨枝净水。欢喜。欢喜。尽此一钟醇美。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;罗袜半钩新月。更把凤鞋珠结。步步著金莲，行得轻轻瞥瞥。难说。难说。真是世间奇绝。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;试把珠帘低卷。宛见梅妆粉面。绿绕更红围，齐捧瑶卮来劝。堪羡。堪羡。此是神仙阆苑。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;一笑尊前相语。莫遣良辰虚度。饮兴正浓时，兔碗聊分春露。留住。留住。催办后筵歌舞。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（熟水）</font></span></font></font></p>
<ul>
&nbsp;&nbsp;&nbsp;&nbsp;藻涧蟾光动，松风蟹眼鸣。浓熏沈麝入金瓶。泻出温温一盏、涤烦膺。
</font><p></p>
&nbsp;&nbsp;&nbsp;&nbsp;爽继云龙饼，香无芝术名。主人襟韵有余清。不向今宵忘了、淡交情。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（茶词）</font></span></font></font></p>
<ul>
&nbsp;&nbsp;&nbsp;&nbsp;小槽春酿香红。良辰飞盖相从。主人着意在金钟。茗碗作先容。
</font><p></p>
&nbsp;&nbsp;&nbsp;&nbsp;欲到醉乡深处，应须仗、两腋香风。献酬高兴渺无穷。归骑莫匆匆。
</font><p></p>
</ul><p></p>
<p align="center"><font face="黑体" size="3" color="#000080">杏花天</font></font></font></p>
<ul>
&nbsp;&nbsp;&nbsp;&nbsp;梦魂飞过屏山曲。见依旧、如花似玉。天寒翠袖依修竹。两点春山斗绿。
</font><p></p>
&nbsp;&nbsp;&nbsp;&nbsp;披衣起、闲愁万斛。正月淡、梅花照屋。重温绣被薰清馥。不管明烧画烛。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;忆昔来时双髻小，如今云鬓堆鸦。绿窗冉冉度年华。秋波娇酒，春笋惯分茶。
</font><p></p>
&nbsp;&nbsp;&nbsp;&nbsp;居士近来心绪懒，不堪老眼看花。画堂明月隔天涯。春风吹柳絮，知是落谁家。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
