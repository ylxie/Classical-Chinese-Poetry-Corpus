<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;曾&nbsp;觌</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;楚天千里无云，露华洗出秋容净。银蟾台榭，玉壶天地，参差桂影。鸳瓦寒生，画檐光射，碧梧金井。听韶华半夜，江梅三弄，风袅袅、良宵永。
</font><p></p>
&nbsp;&nbsp;&nbsp;&nbsp;携手西园宴罢，下瑶台、醉魂初醒。吹箫仙子，骖鸾归路，一襟清兴。DE32鹊楼高，建章门迥，星河耿耿。看沧江潮上，丹枫叶落，浸关山冷。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;霁天湛碧，正新凉风露，冰壶清彻。河汉无声□□□，涌出银蟾孤绝。岩桂香飘，井梧影转，冷浸宫袍洁。西厢往事，一帘幽梦凄切。
</font><p></p>
&nbsp;&nbsp;&nbsp;&nbsp;肠断楚峡云归，尊前无绪，只有愁如发。此夕娥应也恨，冷落琼楼金阙。禁漏迢迢，边鸿杳杳，密意凭谁说。阑干星汉，落梅三弄初阕。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（席上赋林檎花）</font></span></font></font></p>
<ul>
&nbsp;&nbsp;&nbsp;&nbsp;群花渐老，向晓来微雨，芳心初拆。拂掠娇红香旖旎，浑欲不胜春色。淡月梨花，新晴繁杏，装点成标格。风光都在，半开深院人寂。
</font><p></p>
&nbsp;&nbsp;&nbsp;&nbsp;刚要买断东风，袅栾枝低映，舞茵歌席。记得当时曾共赏，玉人纤手轻摘。醉里妖饶，醒时风韵，比并堪端的。谁知憔悴，对花空恁思忆。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（赏芍药）</font></span></font></font></p>
<ul>
&nbsp;&nbsp;&nbsp;&nbsp;人生行乐，算一春欢赏，都来几日。绿暗红稀春已去，赢得星星头白。醉里狂歌，花前起舞，拚罚金杯百。淋漓宫锦，忍辜妖艳姿色。
</font><p></p>
&nbsp;&nbsp;&nbsp;&nbsp;须信殿得韶光，只愁花谢，又作经年别。嫩紫娇红还解语，应为主人留客。月落乌啼，酒阑烛暗，离绪伤吴越。竹西歌吹，不堪老去重忆。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（余年十八寓符离，临行，作此词）</font></span></font></font></p>
<ul>
&nbsp;&nbsp;&nbsp;&nbsp;媚容素态，比群花、赢了风流颜色。昵枕低帏销受得，□□轻怜深惜。怎望如今，瓶沈簪折，蓦地成疏隔。□□夕雨，甚时重见踪迹。
</font><p></p>
&nbsp;&nbsp;&nbsp;&nbsp;门外暂泊兰舟，一行霜树，□一重山碧。泪眼相看争忍望，天际孤村寒驿。汴水无情，催人东去，去也添愁寂。鳞鸿方便，为人传个消息。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;陡寒生翠幕。冻云垂，缤纷飞雪初落。萦风度池阁。袅余妍，时趁舞腰纤弱。江天漠漠。认残梅、吹散画角。正貂裘乍怯，黄昏院宇，入檐飘泊。
</font><p></p>
&nbsp;&nbsp;&nbsp;&nbsp;依约。银河迢递，种玉群仙，共骖鸾鹤。东君未觉。先春绽，万花萼。向尊前、已喜丰年呈瑞，人间何事最乐。拥笙歌、绣合低帷，纵欢细酌。
</font><p></p>
</ul><p></p>
<p align="center"><font face="黑体" size="3" color="#000080">倾杯乐</font><span><font size="2" color="#FF00FF">（仙吕席上赏雪）</font></span></font></font></p>
<ul>
&nbsp;&nbsp;&nbsp;&nbsp;锦帐寒添，画檐雀噪，冻云布野。望空际、瑶峰微吐，琼花初绽，江山如画。裁冰剪水装鸳瓦。杳旗亭路，依稀管弦台榭。倚小楼佳兴，一行珠帘不下。
</font><p></p>
&nbsp;&nbsp;&nbsp;&nbsp;随缕板、歌声闲暇。傍翠袖云鬟、怜艳冶。似佯醉、不耐娇羞，浓欢旋学风雅。向暝色、双鸾舞罢。红兽暖、春生金小５饮，香雾卷、壶天不夜。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（长乐台晚望偶成）</font></span></font></font></p>
<ul>
&nbsp;&nbsp;&nbsp;&nbsp;正枝头荔子，晚红皱、袅熏风。对碧瓦迷云，青山似浪，返照浮空。高台称吟眺处，□繁华、清胜两无穷。帘卷榕阴暮合，万家香霭溟鳌
</font><p></p>
&nbsp;&nbsp;&nbsp;&nbsp;年光冉冉逐飞鸿。叹雨迹云踪。渐暑退兰房，凉生象簟，知与谁同。临鸾晚妆初罢，怨清宵、好梦不相逢。看即天涯秋也，恨随一叶梧桐。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（书怀）</font></span></font></font></p>
<ul>
&nbsp;&nbsp;&nbsp;&nbsp;溪山多胜事，诗酒辨清游。主人为我，增葺台榭足凝眸。仿佛玉壶天地，隐见瀛洲风月，千首傲王侯。谁与共登眺，公子气横秋。
</font><p></p>
&nbsp;&nbsp;&nbsp;&nbsp;记当年，曾共醉，庾公楼。一杯此际，重话前事逐东流。多谢兼金清唱，更拟重阳佳节，稻杖畏鐾贰５愿身长健，浮世拚悠悠。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;图画上麟阁，莫使鬓先秋。壮年豪气，无奈黯黯阵云浮。常记青油幕下，一矢聊城飞去，谈笑静边头。勋业出无意，非为快恩仇。
</font><p></p>
&nbsp;&nbsp;&nbsp;&nbsp;卷龙韬，随凤诏，与时谋。朱幡皂盖南下，聊试海山州。邂逅故人相见，俯仰浮生今古，蝼蚁共王侯。万事偶然耳，风月恣嬉游。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和南剑薛y）</font></span></font></font></p>
<ul>
&nbsp;&nbsp;&nbsp;&nbsp;长乐富山水，杖屦足追游。故人千里，西望双剑黯回眸。多谢扁舟乘兴，慰我天涯羁思，何必羡封侯。暮雨疏帘卷，爽气飒如秋。
</font><p></p>
&nbsp;&nbsp;&nbsp;&nbsp;送征鸿，浮大白，倚危楼。参横月落，耿耿河汉近人流。堪叹人生离合，后日征鞍西去，别语却从头。老矣江边路，清兴漫悠悠。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（侍宴德寿宫应制赋假山）</font></span></font></font></p>
<ul>
&nbsp;&nbsp;&nbsp;&nbsp;向逍遥物外，造化工夫，做成幽致。杳霭壶天，映满空苍翠。耸秀峰峦，媚春花木，对玉阶金砌。方丈瀛洲，非烟非雾，恍移平地。
</font><p></p>
&nbsp;&nbsp;&nbsp;&nbsp;况值良辰，宴游时候，日永风和，暮春天气。金母龟台，傍碧桃阴里。地久天长，父尧子舜，灿绮罗佳会。一部仙韶，九重鸾仗，年年同醉。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（赏牡丹）</font></span></font></font></p>
<ul>
&nbsp;&nbsp;&nbsp;&nbsp;冶态轻盈，香风摇荡，画栏淑景初长。彩霞深处，明艳夺昭阳。试问沈香旧事，应劝我、莫负韶光。多情是，低徊顾影，云幕淡微凉。
</font><p></p>
&nbsp;&nbsp;&nbsp;&nbsp;人间，春更好，一枝斜插，犹记疏狂。到如今潘鬓，暗点吴霜。乐事直须年少，何妨拚、一饮千觞。醺醺醉，壶天向晚，春思正悠扬。
</font><p></p>
</ul><p></p>
<p align="center"><font face="黑体" size="3" color="#000080">燕山亭</font><span><font size="2" color="#FF00FF">（中秋诸王席上作）</font></span></font></font></p>
<ul>
&nbsp;&nbsp;&nbsp;&nbsp;河汉风清，庭户夜凉，皓月澄秋时候。冰鉴乍开，跨海飞来，光掩满天星斗。四卷珠帘，渐移影、宝阶鸳L。还又。看岁岁婵娟，向人依旧。
</font><p></p>
&nbsp;&nbsp;&nbsp;&nbsp;朱邸高宴簪缨，正歌吹瑶台，舞翻宫袖。银管竞酬，棣萼相辉，风流古来谁有。玉笛横空，更听彻、裳霓三奏。难偶。拚醉倒、参横晓漏。
</font><p></p>
</ul><p></p>
<p align="center"><font face="黑体" size="3" color="#000080">燕山亭</font><span><font size="2" color="#FF00FF">（杨廉访生日）</font></span></font></font></p>
<ul>
&nbsp;&nbsp;&nbsp;&nbsp;玉立明光，才业冠伦，汉历方承休运。江左奏功，塞垒宣威，紫绶几垂金印。岁晚归来，望丹极、新清氛CB4A。忠愤。著挠节朋俦，便成嘉遁。
</font><p></p>
&nbsp;&nbsp;&nbsp;&nbsp;千载云海茫茫，记举目新亭，壮怀难尽。蝴蝶梦惊，化鹤飞还，荣华等闲一瞬。七十尊前，算畴昔、都无可恨。休问。长占取、朱颜绿鬓。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（初冬夜坐闻淮上捷音次韵）</font></span></font></font></p>
<ul>
&nbsp;&nbsp;&nbsp;&nbsp;更漏迢迢，乍寒天气，画烛对床。正井梧飘砌，边鸿度月，故人何处，水远山长。老去功名，年来情绪，宽尽寒衣销旧香。除非是，仗蛮笺象管，时伴吟窗。
</font><p></p>
&nbsp;&nbsp;&nbsp;&nbsp;词章。莫话行藏。且喜见捷书来帝乡。看锐师云合，妖氛电扫，随堤宫柳，依旧成行。梦绕他年，青门紫陌，对酒花前歌正当。空成恨，奈潘郎两鬓，新点吴霜。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（福唐平荡海寇宴犒将士席上作）</font></span></font></font></p>
<ul>
&nbsp;&nbsp;&nbsp;&nbsp;七闽形胜。镇南纪会府，山川交映。箫鼓喧天，绮罗盈市，不负四时风景。共喜太平无事，岂料潢池不逞。殄群丑，看一鼓雷奔，沧溟波静。
</font><p></p>
&nbsp;&nbsp;&nbsp;&nbsp;指纵诗书帅。曾到凤池，密勿陪几政。暂淹筹帏，催分战舰，总出智谋先定。想见捷书初上，尽道臣贤主圣。正图旧，听重宣丹诏，归调金鼎。
</font><p></p>
</ul><p></p>
<p align="center"><font face="黑体" size="3" color="#000080">金人捧露盘</font><span><font size="2" color="#FF00FF">（庚寅岁春奉使过京师感怀作）</font></span></font></font></p>
<ul>
&nbsp;&nbsp;&nbsp;&nbsp;记神京、繁华地，旧游踪。正御沟、春水溶溶。平康巷陌，绣鞍金勒跃青骢。解衣沽酒醉弦管，柳绿花红。
</font><p></p>
&nbsp;&nbsp;&nbsp;&nbsp;到如今、余霜鬓，嗟前事、梦魂中。但寒烟、满目飞蓬。雕栏玉砌，空锁三十六离宫。塞笳惊起暮天雁，寂寞东风。
</font><p></p>
</ul><p></p>
<p align="center"><font face="黑体" size="3" color="#000080">传言玉女</font></font></font></p>
<ul>
&nbsp;&nbsp;&nbsp;&nbsp;凤阙龙楼，清夜月华初照。万点星球，护花梢寒峭。华胥梦里，老去欢情终少。花愁醉闷，总消除了。
</font><p></p>
&nbsp;&nbsp;&nbsp;&nbsp;紫陌嬉游，不似少年怀抱。珠帘十里，听笙箫声杳。幽期密约，暗想浅颦轻笑。良时莫负，玉山频倒。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（仰赓圣制）</font></span></font></font></p>
<ul>
&nbsp;&nbsp;&nbsp;&nbsp;摇扬杏花风，迟日淡阴双阙。丝管缓随檀板，看舞腰回雪。
</font><p></p>
&nbsp;&nbsp;&nbsp;&nbsp;龙舟闲舣画桥边，须趁好花折。频劝御杯宜满，正清歌初阕。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（严陵柳守席上）</font></span></font></font></p>
<ul>
&nbsp;&nbsp;&nbsp;&nbsp;一梦别长安，山路雨斜风细。行到子陵滩畔，谢主人深意。
</font><p></p>
&nbsp;&nbsp;&nbsp;&nbsp;多情低唱下梁尘，拚十分沈醉。去也为伊消瘦，悄不禁思忆。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;霁雪好风光，恰是相逢时节。酒量不禁频劝，便醉倒人侧。
</font><p></p>
&nbsp;&nbsp;&nbsp;&nbsp;严城更漏夜厌厌，应有断肠客。莫问落梅三弄，喜一枝曾折。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（侍宴禁中和张知合应制作）</font></span></font></font></p>
<ul>
&nbsp;&nbsp;&nbsp;&nbsp;梅粉轻匀。和风布暖，香径无尘。凤阁凌虚，龙池澄碧，芳意鳞鳞。
</font><p></p>
&nbsp;&nbsp;&nbsp;&nbsp;清时酒圣花神。对内苑、风光又新。一部仙韶，九重鸾仗，天上长春。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（临安春会，泛舟湖中，胡帅索词，因赋）</font></span></font></font></p>
<ul>
&nbsp;&nbsp;&nbsp;&nbsp;花柳争春。湖山竞秀，恰近清明。绮席从容，兰舟摇曳，稳泛波平。
</font><p></p>
&nbsp;&nbsp;&nbsp;&nbsp;君恩许宴簪缨。密座促、仍多故情。一部清音，两行红粉，醉入严城。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（山林堂席上以主人之意解嘲）</font></span></font></font></p>
<ul>
&nbsp;&nbsp;&nbsp;&nbsp;品雅风流，端端正正，堪人怜惜。因甚新来，眉儿不展，愁情如织。
</font><p></p>
&nbsp;&nbsp;&nbsp;&nbsp;倡条冶叶无情，犹为他、千思万忆。据恁当初，真心实意，如何亏得。
</font><p></p>
</ul><p></p>
<p align="center"><font face="黑体" size="3" color="#000080">春光好</font><span><font size="2" color="#FF00FF">（侍宴苑中赏杏花）</font></span></font></font></p>
<ul>
&nbsp;&nbsp;&nbsp;&nbsp;胭脂腻，粉光轻。正新晴。枝上闹红无处著，近清明。
</font><p></p>
&nbsp;&nbsp;&nbsp;&nbsp;仙娥进酒多情。向花下、相闹盈盈。不惜十分倾玉校惜凋零。
</font><p></p>
</ul><p></p>
<p align="center"><font face="黑体" size="3" color="#000080">春光好</font><span><font size="2" color="#FF00FF">（感旧）</font></span></font></font></p>
<ul>
&nbsp;&nbsp;&nbsp;&nbsp;心下事，不思量。自难忘。花底梦回春漠漠，恨偏长。
</font><p></p>
&nbsp;&nbsp;&nbsp;&nbsp;闲日多少韶光。雕阑静、芳草池塘。风急落红留不住，又斜阳。
</font><p></p>
</ul><p></p>
<p align="center"><font face="黑体" size="3" color="#000080">春光好</font></font></font></p>
<ul>
&nbsp;&nbsp;&nbsp;&nbsp;槐阴密，蔗浆寒。荔枝丹。珍重主人怜客意，荐雕盘。
</font><p></p>
&nbsp;&nbsp;&nbsp;&nbsp;多情翠袖凭栏。晚妆罢、谁与共欢。帘卷玉钩风细细，敛眉山。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（席上赏宴赐牡丹之作）</font></span></font></font></p>
<ul>
&nbsp;&nbsp;&nbsp;&nbsp;一声杜宇。满地落红愁不语。国色春娇。不逐风前柳絮飘。
</font><p></p>
&nbsp;&nbsp;&nbsp;&nbsp;珠帘休卷。爱惜龙香藏粉艳。胜友俱来。同醉君恩倒玉杯。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（庆即席上）</font></span></font></font></p>
<ul>
&nbsp;&nbsp;&nbsp;&nbsp;璧月香风，万家帘幕烟如昼。闹蛾雪柳。人似梅花瘦。
</font><p></p>
&nbsp;&nbsp;&nbsp;&nbsp;行乐清时，莫惜笙歌奏。更阑后。满斟金斗。且醉厌厌酒。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;细雨斜风，上元灯火还空过。下帘孤坐。老去知因果。
</font><p></p>
&nbsp;&nbsp;&nbsp;&nbsp;风月词情，冷落教谁和。今忘我。静中看破。万事空花堕。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（奉诏次韵张池州赏杏听琵琶）</font></span></font></font></p>
<ul>
&nbsp;&nbsp;&nbsp;&nbsp;艳杏红芳透粉肌。沈香亭宴太真妃。新晴庭馆燕来迟。
</font><p></p>
&nbsp;&nbsp;&nbsp;&nbsp;试抹么弦妆半掩，满斟绿醑袖交飞。九重天上捧金卮。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（郑相席上赠舞者）</font></span></font></font></p>
<ul>
&nbsp;&nbsp;&nbsp;&nbsp;元是昭阳宫里人。惊鸿宛转掌中身。只疑飞过洞庭云。
</font><p></p>
&nbsp;&nbsp;&nbsp;&nbsp;按彻凉州莲步紧，好花风袅一枝新。画堂香暖不胜春。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;绮陌寻芳惜少年。长楸走马著金鞭。玉楼春醉杏花前。
</font><p></p>
&nbsp;&nbsp;&nbsp;&nbsp;憔悴如今谁作伴，别离还近养花天。碧云凝处忆婵娟。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;一扇熏风入座凉。轻云微雨弄晴光。绿团梅子未成黄。
</font><p></p>
&nbsp;&nbsp;&nbsp;&nbsp;渐近日长愁闷处，更堪羁旅送归。乱山重叠水茫茫。
</font><p></p>
</ul><p></p>
<p align="center"><font face="黑体" size="3" color="#000080">清商怨</font></font></font></p>
<ul>
&nbsp;&nbsp;&nbsp;&nbsp;华灯闹。银蟾照。万家罗幕香风透。金尊侧。花颜色。醉里人人，向人情极。惜惜惜。
</font><p></p>
&nbsp;&nbsp;&nbsp;&nbsp;春寒峭。腰肢小。鬓云斜ED51蛾儿袅。清宵寂。香闺隔。好梦难寻，雨踪云迹。忆忆忆。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（夜直殿庐，晚雪，因作）</font></span></font></font></p>
<ul>
&nbsp;&nbsp;&nbsp;&nbsp;建章宫殿晚生寒。飞雪点朱阑。舞腰缓随檀板，轻絮春闲。
</font><p></p>
&nbsp;&nbsp;&nbsp;&nbsp;愁思乱，酒肠a。漏将残。玉人今夜，滴粉搓酥，应敛眉山。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（赵德大还延平，因语旧游，作此以赠之）</font></span></font></font></p>
<ul>
&nbsp;&nbsp;&nbsp;&nbsp;半钩珠箔小扬州。春色在重楼。曾醉玳筵歌舞，楚梦苦难留。
</font><p></p>
&nbsp;&nbsp;&nbsp;&nbsp;情脉脉，恨悠悠。几时休。大都人世，会少离多，总是闲愁。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;晚妆初试蕊珠宫。随步异香浓。檀槽缓垂鸾带，纤指捻春葱。
</font><p></p>
&nbsp;&nbsp;&nbsp;&nbsp;莺语巧，上林中。正娇慵。暂教花下，帘影微开，多谢东风。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（史丞相宴曲水席上作）</font></span></font></font></p>
<ul>
&nbsp;&nbsp;&nbsp;&nbsp;兰亭曲水擅风流。移宴向清秋。黄花未应憔悴，盏面尚堪浮。
</font><p></p>
&nbsp;&nbsp;&nbsp;&nbsp;围艳质，发歌喉。细相酬。明年此会，主人还是，在凤池头。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;翠幄成阴，谁家帘幕。绮罗香拥处、觥筹错。清和将近，□春寒更薄。高歌看簌簌、梁尘落。
</font><p></p>
&nbsp;&nbsp;&nbsp;&nbsp;好景良辰，人生行乐。金杯无奈是、苦相虐。残红飞尽，袅垂杨轻弱。来岁断不负、莺花约。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;花近清明晚风寒。锦幄兽香残。醺醺醉里，匆匆相见，重听哀弹。
</font><p></p>
&nbsp;&nbsp;&nbsp;&nbsp;春情入指莺声碎，危柱不胜弦。十分得意，一场轻梦，淡月阑干。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;重劝离觞泪相看。寂寞上征鞍。临行欲话，风流心事，万绪千端。
</font><p></p>
&nbsp;&nbsp;&nbsp;&nbsp;春光漫漫人千里，归梦绕长安。不堪向晚，孤城吹角，回首关山。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（惜春）</font></span></font></font></p>
<ul>
&nbsp;&nbsp;&nbsp;&nbsp;翠箔垂云香喷雾。年少疏狂，载酒寻芳路。多少惜花春意绪。劝人金盏歌金缕。
</font><p></p>
&nbsp;&nbsp;&nbsp;&nbsp;桃李飘零风景暮。只有闲愁，不逐流年去。旧事而今谁共语。画楼空指行云处。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（三月上巳应制）</font></span></font></font></p>
<ul>
&nbsp;&nbsp;&nbsp;&nbsp;御柳风柔春正暖。紫殿朱楼，赫奕祥光远。十二玉龙迎凤辇。香腾锦绣闻弦管。
</font><p></p>
&nbsp;&nbsp;&nbsp;&nbsp;扇却双莺开宝宴。绿绕红围，宣劝金卮满，万岁千秋流宠眷。此身欲备昭阳燕。
</font><p></p>
</ul><p></p>
<p align="center"><font face="黑体" size="3" color="#000080">隔浦莲</font><span><font size="2" color="#FF00FF">（咏白莲）</font></span></font></font></p>
<ul>
&nbsp;&nbsp;&nbsp;&nbsp;凉秋湖上过雨。作意回商素。暗绿翻轻盖，萧然姑射俦侣。妆脸宜淡伫。红衣妒。步袜凌波去。
</font><p></p>
&nbsp;&nbsp;&nbsp;&nbsp;异香度。天教占断，风汀月浦烟渚。纤尘不到，梦绕玉壶清处。多少芳心待怨诉。无语。飞来一片鸥鹭。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（观潮作）</font></span></font></font></p>
<ul>
&nbsp;&nbsp;&nbsp;&nbsp;一线海门来。雪喷云开。昆山移玉下瑶台。卷地西风吹不断，直到蓬莱。
</font><p></p>
&nbsp;&nbsp;&nbsp;&nbsp;羯鼓噪春雷。鼍舞蛟回。歌楼鼓吹夕阳催。今古清愁流不尽，都一樽。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（坤宁殿得旨次韵赋照水梅花）</font></span></font></font></p>
<ul>
&nbsp;&nbsp;&nbsp;&nbsp;催花小雨，轻把香尘洒。帘卷水亭风，梅影转、夕阳初下。靓妆窥鉴，鸳L湛清漪，浮暗麝，剪芳琼，消得连城价。
</font><p></p>
&nbsp;&nbsp;&nbsp;&nbsp;玉楼十二，寒怯铢衣挂。曾是绿华仙，眷余情、新词如画。花随人圣，须信世无双，腾凤吹，驻銮舆，堪与瑶池亚。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（暮秋赏梨花）</font></span></font></font></p>
<ul>
&nbsp;&nbsp;&nbsp;&nbsp;凋红减翠，正是清秋杪。深院袅香风，看梨花、一枝开早。珑璁映面，依约认娇颦，天淡淡，月溶溶，春意知多少。
</font><p></p>
&nbsp;&nbsp;&nbsp;&nbsp;清明池馆，芳信年年好。更向五侯家，把江梅、风光占了。休教寂寞，辜负向人心。檀板响，宝杯倾，潘鬓从他老。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（重到临安）</font></span></font></font></p>
<ul>
&nbsp;&nbsp;&nbsp;&nbsp;依旧惜春心，花枝常好。只恐尊前被花笑。少年青鬓，耐得几番重到。旧欢重记省，如天杳。
</font><p></p>
&nbsp;&nbsp;&nbsp;&nbsp;绮陌青门，斜阳芳草。今古销沈送人老。帝城春事，又是等闲来了。乱红随过雨，莺声悄。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（上苑初夏侍宴，池上双飞新燕掠水而去，得旨赋之）</font></span></font></font></p>
<ul>
&nbsp;&nbsp;&nbsp;&nbsp;柳阴庭馆占风光。呢喃清昼长。碧波新涨小池塘。双双蹴水忙。
</font><p></p>
&nbsp;&nbsp;&nbsp;&nbsp;萍散漫，絮飘扬。轻盈体态狂。为怜流去落红香。衔将归画梁。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（选德殿赏灯，先宴梅堂，侍两宫，沾醉口占）</font></span></font></font></p>
<ul>
&nbsp;&nbsp;&nbsp;&nbsp;龙驭亲迎玉辇来。江梅枝上雪培堆。东风上苑春光到，更放金莲匝地开。
</font><p></p>
&nbsp;&nbsp;&nbsp;&nbsp;腾凤吹，进瑶杯。两宫交劝正欢谐。父慈子孝从今数，准拟开筵一万回。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（奉和伯可郎中席上见赠）</font></span></font></font></p>
<ul>
&nbsp;&nbsp;&nbsp;&nbsp;桃李飘零春已深。可怜轻负惜花心。尊前赖有红千叠，窗外休惊绿满林。
</font><p></p>
&nbsp;&nbsp;&nbsp;&nbsp;灯灼灼，醉沈沈。笙歌丛里酒频斟。留欢且莫匆匆去，怅望春归何处寻。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（了堂净惠师示予寒食感怀二阕，因次其韵）</font></span></font></font></p>
<ul>
&nbsp;&nbsp;&nbsp;&nbsp;每上春泥向晓干。花间幽鸟舞姗姗。年华不管人将老，门外东风依旧寒。
</font><p></p>
&nbsp;&nbsp;&nbsp;&nbsp;投簪易，息机难。鹿门归路不曾关。羡君早觉无生法，识破南柯一梦间。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;故乡寒食醉酡颜。秋千彩索眩斓斑。如今头上灰三斗，赢得疏慵到处闲。
</font><p></p>
&nbsp;&nbsp;&nbsp;&nbsp;钟已动，漏将残。浮生犹恨别离难。镬汤转作清凉地，只在人心那样看。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（应制听琵琶作）</font></span></font></font></p>
<ul>
&nbsp;&nbsp;&nbsp;&nbsp;捍拨金泥雅制新。紫檀槽映小腰身。娅姹雏莺相对语。欣睹。上林花底暖生春。
</font><p></p>
&nbsp;&nbsp;&nbsp;&nbsp;飒飒胡沙飞指下。休讶。一般奇绝称精神。向道曲终多少意。须记。昭阳殿里旧承恩。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（赏牡丹席上走笔）</font></span></font></font></p>
<ul>
&nbsp;&nbsp;&nbsp;&nbsp;上苑芳初雨晴。香风袅袅泛轩楹。犹记洛阳开小宴。娇面。粉光依约认倾城。
</font><p></p>
&nbsp;&nbsp;&nbsp;&nbsp;流落江南重此会。相对。金蕉蘸甲十分倾。怕见人间春更好。向道。如今老去尚多情。
</font><p></p>
</ul><p></p>
<p align="center"><font face="黑体" size="3" color="#000080">定风波</font><span><font size="2" color="#FF00FF">（题续宅江楼）</font></span></font></font></p>
<ul>
&nbsp;&nbsp;&nbsp;&nbsp;极目秋光夕照开。潮头初自海门来。杳杳江天横一线。如练。疾驱千骑鼓声催。
</font><p></p>
&nbsp;&nbsp;&nbsp;&nbsp;杰槛翠飞争徙倚。一行新雁去仍回。翠袖半空歌笑回。低映。十分沈醉劝金杯。
</font><p></p>
</ul><p></p>
<p align="center"><font face="黑体" size="3" color="#000080">定风波</font></font></font></p>
<ul>
&nbsp;&nbsp;&nbsp;&nbsp;天语丁宁对未央。少摅素志向荆襄。C029赫家声今不坠。英伟。风姿飒爽紫髯郎。
</font><p></p>
&nbsp;&nbsp;&nbsp;&nbsp;别酒一杯君莫阻。烛前粉艳俨成行。领略大堤花好处。无绪。也应回首水云乡。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（文叔开尊席上作）</font></span></font></font></p>
<ul>
&nbsp;&nbsp;&nbsp;&nbsp;霜月晚云收。萧瑟西风满院秋。雅会难期嗟易散，迟留。把酒听歌且劝酬。
</font><p></p>
&nbsp;&nbsp;&nbsp;&nbsp;万事拚悠悠。只有情亲意未休。后夜扁舟烟浪里，回头。叶叶丹枫总是愁。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;暗空碧。吴山染就丹青色。丹青色。西风摇落，可堪凄恻。
</font><p></p>
&nbsp;&nbsp;&nbsp;&nbsp;世情冷暖君应识。鬓边各自侵寻白。侵寻白。江南江北，几时归得。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;西风节。碧云卷尽秋宵月。秋宵月。关河千里，照人离别。
</font><p></p>
&nbsp;&nbsp;&nbsp;&nbsp;尊前俱是天涯客。那堪三载遥相忆。遥相忆。年光依旧，渐成华发。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（赏雪席上）</font></span></font></font></p>
<ul>
&nbsp;&nbsp;&nbsp;&nbsp;暮云蹙。小亭带雪斟X。斟X。一声羌管，落梅蔌蔌。
</font><p></p>
&nbsp;&nbsp;&nbsp;&nbsp;舞衣旋趁霓裳曲。倚阑相对人如玉。人如玉。锦屏罗幌，看成不足。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;正飞雪。园林一样梨花白。梨花白。画堂帘卷，暖生春色。
</font><p></p>
&nbsp;&nbsp;&nbsp;&nbsp;嵇康转轴声幽噎。新来多病娇无力。娇无力。浅红转黛，自然标格。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（邯郸道上望丛台有感）</font></span></font></font></p>
<ul>
&nbsp;&nbsp;&nbsp;&nbsp;风萧瑟。邯郸古道伤行客。伤行客。繁华一瞬，不堪思忆。
</font><p></p>
&nbsp;&nbsp;&nbsp;&nbsp;丛台歌舞无消息。金尊玉管空尘迹。空尘迹。连天草树，暮云凝碧。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（同舍郎载酒见过，醉后作）</font></span></font></font></p>
<ul>
&nbsp;&nbsp;&nbsp;&nbsp;菊花小摘，西风斜照，帘影轻笼暝色。玉尊侧倒莫辞空，□满座、宾朋弁侧。
</font><p></p>
&nbsp;&nbsp;&nbsp;&nbsp;乡邦万里，北来年少，几个如今在得。扶头一任且留连，叹人世、光阴半百。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;松姿不老。独立蓬莱杪。风卷流苏香雾晓。又是江梅开了。
</font><p></p>
&nbsp;&nbsp;&nbsp;&nbsp;丹青早画麒麟。貂蝉自属王门。闻道碧桃花绽，一枝枝祝千春。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;清夜长。泛玉觞。照座江梅花正芳。风传细细香。围艳妆。
</font><p></p>
&nbsp;&nbsp;&nbsp;&nbsp;留醉乡。一曲清歌声绕梁。尊前人断肠。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（中秋前两夜作）</font></span></font></font></p>
<ul>
&nbsp;&nbsp;&nbsp;&nbsp;芙蓉池畔都开遍。又是西风晚。霁天碧净暝云收。渐看一轮冰魄、冷悬秋。
</font><p></p>
&nbsp;&nbsp;&nbsp;&nbsp;闽山层叠迷归路。把酒宽愁绪。旧欢新恨几凄凉。暗想瀛洲何处、梦悠扬。
</font><p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（清明）</font></span></font></font></p>
<ul>
&nbsp;&nbsp;&nbsp;&nbsp;清明池馆晴还雨，绿涨溶溶。花里游蜂。宿粉栖香锦绣中。
</font><p></p>
&nbsp;&nbsp;&nbsp;&nbsp;玉箫声断人何处，依旧春风。万点愁红。乱逐烟波总向东。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（赵知合生日）</font></span></font></font></p>
<ul>
&nbsp;&nbsp;&nbsp;&nbsp;画堂帘卷兽香浓。花上雪玲珑。平地十洲三岛，蟠桃已试春红。
</font><p></p>
&nbsp;&nbsp;&nbsp;&nbsp;清朝旧德，仙姿难老，主眷方隆。烂醉笙歌丛里，年年先占春风。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（山父赏牡丹，酒半作）</font></span></font></font></p>
<ul>
&nbsp;&nbsp;&nbsp;&nbsp;画堂栏槛占韶光。端不负年芳。依倚东风向晓，数行浓淡仙妆。
</font><p></p>
&nbsp;&nbsp;&nbsp;&nbsp;停杯醉折，多情多恨，冶艳真香。只恐去为云雨，梦魂时恼襄王。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;金沙架上日璁珑。浓绿衬轻红。花下两行红袖，直疑春在壶中。
</font><p></p>
&nbsp;&nbsp;&nbsp;&nbsp;如今尚觉，惜花爱酒，依旧情浓。无限少年心绪，从教醉倒东风。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;休论社燕与秋鸿。时节太匆匆。海上一番微雨，朱门浓绿阴中。
</font><p></p>
&nbsp;&nbsp;&nbsp;&nbsp;主人情厚，金杯满泛，且共从容。莫问莺花俱老，今朝犹是春风。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;西湖南北旧游空。谁料一尊同。回首四年间事，浑如飞絮鳌
</font><p></p>
&nbsp;&nbsp;&nbsp;&nbsp;林花谢了，明年春到。依旧芳容。惟有朱颜绿鬓，暗随流水常东。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（席上赠南剑翟守）</font></span></font></font></p>
<ul>
&nbsp;&nbsp;&nbsp;&nbsp;双溪楼上凭栏时。潋滟泛金卮。醉到闹花深处，歌声遏住云飞。
</font><p></p>
&nbsp;&nbsp;&nbsp;&nbsp;风流太守，鸾台家世，玉鉴丰姿。行奉紫泥褒诏，要看击浪天池。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（维扬感怀）</font></span></font></font></p>
<ul>
&nbsp;&nbsp;&nbsp;&nbsp;雕车南陌碾香尘。一梦尚如新。回首旧游何在，柳烟花雾迷春。
</font><p></p>
&nbsp;&nbsp;&nbsp;&nbsp;如今霜鬓，愁停短棹，懒傍清尊。二十四桥风月，寻思只有消魂。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（同前代御带作）</font></span></font></font></p>
<ul>
&nbsp;&nbsp;&nbsp;&nbsp;功名虽未压英游。一种旧风流。人世百年须到，如今七十春秋。
</font><p></p>
&nbsp;&nbsp;&nbsp;&nbsp;当时帷幄，貂贵重，誉蔼朋俦。赢得尊前沈醉，浮华付去悠悠。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（元夜书事）</font></span></font></font></p>
<ul>
&nbsp;&nbsp;&nbsp;&nbsp;璧月窥红粉，金莲映彩山。东风丝管满长安。移下十洲三岛、在人间。
</font><p></p>
&nbsp;&nbsp;&nbsp;&nbsp;两两人初散，厌厌夜向阑。倦妆残醉怯春寒。手捻玉梅无绪、倚阑干。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（次韵南剑赵y）</font></span></font></font></p>
<ul>
&nbsp;&nbsp;&nbsp;&nbsp;粉黛娉婷艳，芝兰笑语香。延平春色斗芬芳。不管清宵更漏、听霓裳。
</font><p></p>
&nbsp;&nbsp;&nbsp;&nbsp;烛暗人方醉，杯传意更长。可堪回客九回肠。萧瑟一檐风雨、过横塘。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（将出行，陆丈知府置酒，出姬侍，酒半索词）</font></span></font></font></p>
<ul>
&nbsp;&nbsp;&nbsp;&nbsp;绿荫侵檐净，红榴照眼明。主人开宴出倾城。正是雨余天气、暑风清。
</font><p></p>
&nbsp;&nbsp;&nbsp;&nbsp;别酒殷勤竟，危弦要妙声。年年相见岂无情。后日暮云回首、奈乘行。
</font><p></p>
</ul><p></p>
<p align="center"><font face="黑体" size="3" color="#000080">南柯子</font></font></font></p>
<ul>
&nbsp;&nbsp;&nbsp;&nbsp;姬歌以侑觞，次韵奉酬\\
</font><p></p>
&nbsp;&nbsp;&nbsp;&nbsp;共禀阴阳数，谁知造化工。安闲百计总输公。掩映芙蓉花径、郡城东。
</font><p></p>
&nbsp;&nbsp;&nbsp;&nbsp;风月三秋兴，尊一笑同。新词佳丽见情通。更唤雪儿、低唱慰衰容。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（雪中无酒，清坐寒冷，承观使大尉与宾客酬唱谨和）</font></span></font></font></p>
<ul>
&nbsp;&nbsp;&nbsp;&nbsp;江天暝色伤心目。冻鹊争投林下竹。四垂云幕一襟寒，片片飞花轻镂玉。
</font><p></p>
&nbsp;&nbsp;&nbsp;&nbsp;美人试按新翻曲。点破舞群春草绿。融尊侧倒也思量，清坐有人寒起粟。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（赠章邃道）</font></span></font></font></p>
<ul>
&nbsp;&nbsp;&nbsp;&nbsp;故人情分转绸缪。小窗幽。话离愁。海阔天遥，鸿雁两悠悠。今日相逢谁较健，应怪我、鬓先秋。
</font><p></p>
&nbsp;&nbsp;&nbsp;&nbsp;功名淅米在刀头。壮心休。弊貂裘。何事留欢，不竟漾扁舟。桃李春风将近也，如后会、醉青楼。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（和材甫听弹琵琶作）</font></span></font></font></p>
<ul>
&nbsp;&nbsp;&nbsp;&nbsp;凤翼双双，金泥细细。四弦斜抱拢纤指。紫檀香暖转春雷，嘈嘈切切声相继。
</font><p></p>
&nbsp;&nbsp;&nbsp;&nbsp;弱柳腰肢，轻云情思。曲中多少风流事。红牙拍碎少年心，可怜辜负尊前意。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;温柔乡内人，翠微合中女。颜笑洛阳花，肌莹荆山玉。
</font><p></p>
&nbsp;&nbsp;&nbsp;&nbsp;东君深有情，解与花为主。移傍楚峰居，容易为云雨。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;蒲葵佳节初经雨。正栏槛、薰风度。满泛香蒲斟X醑。故人情厚，艳歌娇舞。总是留宾处。
</font><p></p>
&nbsp;&nbsp;&nbsp;&nbsp;榴花照眼江天暮。醉里春情荡轻絮。岂止卷帘通一顾。今宵酒醒，一襟风露。梦指高唐去。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;乘鸾影里冰轮度。秋空净、南楼暮。袅袅天风吹玉兔。今宵只在，旧时圆处。往事难重数。
</font><p></p>
&nbsp;&nbsp;&nbsp;&nbsp;天涯几见新霜露。怎得朱颜旧如故。对酒临风慵作赋。蓝桥烟浪，故人千里，梦也无由做。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次韵龙深甫春日即事）</font></span></font></font></p>
<ul>
&nbsp;&nbsp;&nbsp;&nbsp;杏花寒食佳期近。一帘烟雨琴书润。砌下水潺潺。玉笙吹暮寒。
</font><p></p>
&nbsp;&nbsp;&nbsp;&nbsp;阳台云易散。往事寻思懒。花底醉相扶。当时人在无。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;云烟漠漠秋容老。茅檐映水人家好。林叶未凋疏。远山横有无。
</font><p></p>
&nbsp;&nbsp;&nbsp;&nbsp;平生耕钓事。若个安身是。劝君早归来。碧香新瓮开。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（元夕醉中走笔）</font></span></font></font></p>
<ul>
&nbsp;&nbsp;&nbsp;&nbsp;焕烂莲灯高下，参差梅影横斜。凭栏一目尽天涯。雪月交辉清夜。
</font><p></p>
&nbsp;&nbsp;&nbsp;&nbsp;莫惜柔荑劝酒，从教醉脸红霞。烂银宫阙对仙家。一段风光如画。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;桂苑旋生凉思，银河左界秋高。纤尘不动湛清霄。皓月照人偏好。
</font><p></p>
&nbsp;&nbsp;&nbsp;&nbsp;诗为情多却减，酒因愁里难销。一声羌管梦魂劳。可惜风光虚老。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;醉伴三千珠履，如登十二琼楼。壶天澄爽露华秋。滟滟金波酾酒。
</font><p></p>
&nbsp;&nbsp;&nbsp;&nbsp;罗扇不随恩在，佳时须要人酬。麒麟阁画为谁留。只见浮生白首。
</font><p></p>
</ul><p></p>
<p align="center"><font face="黑体" size="3" color="#000080">绣带儿</font><span><font size="2" color="#FF00FF">（客路见梅）</font></span></font></font></p>
<ul>
&nbsp;&nbsp;&nbsp;&nbsp;潇洒陇头春。取次一枝新。还是东风来也，犹作未归人。
</font><p></p>
&nbsp;&nbsp;&nbsp;&nbsp;微月淡烟村。谩伫立、惆怅黄昏。暮寒香细，疏英几点，尽奈销魂。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（湖州砖墙吴氏女失身于土山张氏作妾）</font></span></font></font></p>
<ul>
&nbsp;&nbsp;&nbsp;&nbsp;数尽万般花，不比梅花韵。雪压风欺恁地寒，}地清香喷。
</font><p></p>
&nbsp;&nbsp;&nbsp;&nbsp;半醉折归来，插向乌云鬓。不是愁人闷带花，花带愁人闷。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（咏海棠）</font></span></font></font></p>
<ul>
&nbsp;&nbsp;&nbsp;&nbsp;雨过风微。温泉浴倦，妃子妆迟。翠袖牵云，朱唇得酒，脸晕胭脂。
</font><p></p>
&nbsp;&nbsp;&nbsp;&nbsp;年年海燕新归。怎奈向、黄昏恁时。倚遍琼干，烧残银烛，花又争知。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（春祺锡宴）</font></span></font></font></p>
<ul>
&nbsp;&nbsp;&nbsp;&nbsp;□杏堂前，清深窗外，宛似蓬瀛。珠翠分行，笙歌争奏，音韵清新。
</font><p></p>
&nbsp;&nbsp;&nbsp;&nbsp;玉皇金母情亲。劝X醑、更酬嗣君。地久天长，花朝月夕，天上长春。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;小宴清秋。霎时见了，雨散云收。柳絮轻柔，梅花闲淡，宫院风流。
</font><p></p>
&nbsp;&nbsp;&nbsp;&nbsp;空教梦绕青楼。待说个、相思又休。无奈情何，不来眼底，常在心头。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;情深恨切。忆伊诮没些休歇。百般做处百厮惬。管是前生，曾负你冤业。
</font><p></p>
&nbsp;&nbsp;&nbsp;&nbsp;临岐不忍匆匆别。两行珠泪流红颊。关山渐远音书绝。一个心肠，两处对风月。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;娇波媚靥，尊前席上，只是寻常梳裹。温柔伶俐总天然，没半CF23、教人看破。
</font><p></p>
&nbsp;&nbsp;&nbsp;&nbsp;从来可恁，痴迷著相，百计消除不过。烟花不是不曾经，放不下、唯他一个。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;艳苞初拆。偏借东君力。上苑梨花风露湿。新染胭脂颜色。
</font><p></p>
&nbsp;&nbsp;&nbsp;&nbsp;玉人小立帘栊。轻习媚脸妆红。斜插一枝云鬓，看谁剩□春风。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;闲窗静院漏声长。金鸭冷残香。几番梦回枕上，飞絮恨悠扬。
</font><p></p>
&nbsp;&nbsp;&nbsp;&nbsp;身在此，意伊行。日煞思量。不言不语，几许闲情，月上回廊。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（樱桃）</font></span></font></font></p>
<ul>
&nbsp;&nbsp;&nbsp;&nbsp;谷雨郊园喜弄晴。满林璀璨缀繁星。筠篮新采绛珠倾。
</font><p></p>
&nbsp;&nbsp;&nbsp;&nbsp;樊素扇边歌未发，葛洪炉内药初成。金盘乳酪齿流冰。
</font><p></p>
</ul><p></p>
<p align="center"><font face="黑体" size="3" color="#000080">壶中天慢</font></font></font></p>
<ul>
&nbsp;&nbsp;&nbsp;&nbsp;素飚漾碧，看天衢稳送、一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。
</font><p></p>
&nbsp;&nbsp;&nbsp;&nbsp;当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
