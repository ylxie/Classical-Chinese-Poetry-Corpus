<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;奚&nbsp;■</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（四圣观凉堂）</font></span></font></font></p>
<ul>
&nbsp;&nbsp;&nbsp;&nbsp;踏破秋痕，向虚堂、细问新凉踪迹。野客从来无管领，独鹤自还空碧。红日重开，翠华曾到，应恨湖光窄。游龙别後，两山依旧南北。
</font><p></p>
&nbsp;&nbsp;&nbsp;&nbsp;无语野草闲花，似嗔人问。万事今非昔。古木苍烟无限意，只有吟魂知得。歌舞百年，是非一醉，未必西风识。浩歌归去，满船风雨凄恻。
</font><p></p>
</ul><p></p>
<p align="center"><font face="黑体" size="3" color="#000080">长相思慢</font></font></font></p>
<ul>
&nbsp;&nbsp;&nbsp;&nbsp;日折霜檐，寒欺雾幕，睛枝浅弄开华。惊回绮梦，独拥绫衾，腮痕微印朝霞。倦起心情，念风移霜换，依旧天涯。雁影水云斜。算相思、一点愁赊。
</font><p></p>
&nbsp;&nbsp;&nbsp;&nbsp;问橘楚橙吴，旧香犹在，别後襟袖输他。琴心知未许，想钿钗、流落谁家。怕上高楼，归思远、斜阳暮鸦。几多年、江湖浪识，知心只许梅花。
</font><p></p>
</ul><p></p>
<p align="center"><font face="黑体" size="3" color="#000080">声声慢</font></font></font></p>
<ul>
&nbsp;&nbsp;&nbsp;&nbsp;秋声淅沥，楚棹吴鞭，相逢易老颜色。桐竹鸣骚音韵，水云空觅。炎凉自今自古，信浮生、有谁禁得。漫回首，问黄花还念，故人犹客。
</font><p></p>
&nbsp;&nbsp;&nbsp;&nbsp;莫管红香狼藉。兰蕙冷，偏他露知霜识。木落山空心事，对秋明白。征衣暗尘易染，算江湖、随人宽窄。正无据，看寒蟾、飞上暮碧。
</font><p></p>
</ul><p></p>
<p align="center"><font face="黑体" size="3" color="#000080">解连环</font><span><font size="2" color="#FF00FF">（姑苏怀古）</font></span></font></font></p>
<ul>
&nbsp;&nbsp;&nbsp;&nbsp;霁鬟新掠。正风回浪影，时摇城脚。叹天涯、春草无伦，似凝伫当时，柳颦花弱。步锦珠沈，谩一眸、千年如昨。信龙楼凤阁，无奈都由，笑歌休却。斜阳柳边自落。听幽禽两两，沙际亭泊。道世间、多少闲愁，总输与扁舟，五湖游乐。便买蓑衣，又生怕、鱼龙风恶。把从前、万事对酒，且休问著。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（会稽蓬莱阁怀古）</font></span></font></font></p>
<ul>
&nbsp;&nbsp;&nbsp;&nbsp;又扁舟东下，水树青圆，雨榴红薄。燕子愁多，在重重帘幕。杖焉揭酰而今休更问，月尖眉约。双杏盟寒，七香珠堕，歌尘飘泊。
</font><p></p>
&nbsp;&nbsp;&nbsp;&nbsp;莫倚危阑，怨深黄竹，一鹤归来，乱峰飞落。笑色凌波，任雾抽烟邈。飘渺生香池冷，湘水外，片云如削。昨夜离人，游仙梦远，天风吹觉。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font></font></font></p>
<ul>
&nbsp;&nbsp;&nbsp;&nbsp;一雁斜阳，乱蛩衰草，天净秋远。独立西风，星星鬓影，疑被蕖霜染。蹇修何处，秋深湘水，隐约数峰青浅。想而今，亭亭皓月，共谁倚阑凄惋。
</font><p></p>
&nbsp;&nbsp;&nbsp;&nbsp;瑶箱翠袭，玉奁芸剪，暗里泪花偷溅。一日思量，十年瘦削，春色回眸减。雕鸾好在，文箫重许，酒试香庭苑。正销魂，余霞散碧，暮鸦数点。
</font><p></p>
</ul><p></p>
<p align="center"><font face="黑体" size="3" color="#000080">宴瑶池</font><span><font size="2" color="#FF00FF">（神仙词）</font></span></font></font></p>
<ul>
&nbsp;&nbsp;&nbsp;&nbsp;紫鸾飞舞，又东华宴罢，归步凝碧。缥缈天风吹送睡，冷冷佩声清逸。表童两两，争笑捻、琪花半折。羽衣寒露香披，翠幢珠辂去云疾。
</font><p></p>
&nbsp;&nbsp;&nbsp;&nbsp;西真还又传帝敕。霞城检校，问学仙消息。玉府高寒，有不老丹容，自然琼液。人间尘梦，应误认、烟痕雾迹。洞云依约开时，丹华飞素白。
</font><p></p>
</ul><p></p>
<p align="center"><font face="黑体" size="3" color="#000080">齐天乐</font><span><font size="2" color="#FF00FF">（寿贾秋壑）</font></span></font></font></p>
<ul>
&nbsp;&nbsp;&nbsp;&nbsp;金飙吹净人间暑。连朝弄凉新雨。万宝功成，无人解得，秋入天机深处。闲中自数。几心酌乾坤，手斟霜露。护了山河，共看元影在银兔。
</font><p></p>
&nbsp;&nbsp;&nbsp;&nbsp;而今神仙正好，向青空觅个，冲澹襟字。帝念群生，如何便肯，从我乘风归去。夷游洞府。把月杼云机，教他儿女。水逸山明，此情天付与。
</font><p></p>
</ul><p></p>
<p align="center"><font face="黑体" size="3" color="#000080">芳草</font><span><font size="2" color="#FF00FF">（南屏晚钟）</font></span></font></font></p>
<ul>
&nbsp;&nbsp;&nbsp;&nbsp;笑湖山、纷纷歌舞，花边如梦如薰。响烟惊落日，长桥芳草外，客愁醒。天风送远，向两山、唤醒痴云。犹自有、迷林去鸟，不信黄昏。
</font><p></p>
&nbsp;&nbsp;&nbsp;&nbsp;销凝。油车归後，一眉新月，独印湖心。蕊宫相答处，空岩虚谷应，猿语香林。正酣红紫梦，便市朝、有耳谁听。怪玉兔、金乌不换，只换愁人。
</font><p></p>
</ul><p></p>
<p align="center"><font face="黑体" size="3" color="#000080">华胥引</font><span><font size="2" color="#FF00FF">（中秋紫霞席上）</font></span></font></font></p>
<ul>
&nbsp;&nbsp;&nbsp;&nbsp;澄空无际，一幅轻绡，素秋弄色。翦翦天风，飞飞万里，吹净遥碧。想玉杵芒寒，听佩环无迹。圆缺何心，有心偏向歌席。
</font><p></p>
&nbsp;&nbsp;&nbsp;&nbsp;多少情怀，甚年年、共怜今夕。蕊宫珠殿，还吟飘香秀笔。隐约霓裳声度，认紫霞楼笛。独鹤归来，更无清梦成觅。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
