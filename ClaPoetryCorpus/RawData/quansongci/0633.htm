<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;朱&nbsp;熹</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（次秀野酴韵）</font></span></font></font></p>
<ul>
&nbsp;&nbsp;&nbsp;&nbsp;压架年来雪作堆。珍丛也是近移栽。肯令容易放春回。却恐阴晴无定度，从教红白一时开。多情蜂蝶早飞来。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（回文）</font></span></font></font></p>
<ul>
&nbsp;&nbsp;&nbsp;&nbsp;晚红飞尽春寒浅。浅寒春尽飞红晚。尊酒绿阴繁。繁阴绿酒尊。
</font><p></p>
&nbsp;&nbsp;&nbsp;&nbsp;老仙诗句好。好句诗仙老。长恨送年芳。芳年送恨长。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（次圭父回文韵）</font></span></font></font></p>
<ul>
&nbsp;&nbsp;&nbsp;&nbsp;暮江寒碧萦长路。路长萦碧寒江暮。花坞夕阳斜。斜阳夕坞花。
</font><p></p>
&nbsp;&nbsp;&nbsp;&nbsp;客愁无胜集。集胜无愁客。醒似醉多情。情多醉似醒。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;春色欲来时，先散满天风雪。坐使七闽松竹，变珠幢玉节。中原佳气郁葱葱，河山壮宫阙。丞相功成千载，映黄流清澈。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;睡处林风瑟瑟，觉来山月团团。身心无累久轻安。况有清池凉馆。
</font><p></p>
&nbsp;&nbsp;&nbsp;&nbsp;句稳翻嫌白俗，情高却笑郊寒。
</font><p></p>
&nbsp;&nbsp;&nbsp;&nbsp;兰膏元自少陵残。好处金章不换。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;堂下水浮新绿，门前树长交枝。晚凉快写一篇诗。不说人间忧喜。
</font><p></p>
&nbsp;&nbsp;&nbsp;&nbsp;身老心闲益壮，形J道胜还肥。软轮加璧未应迟。莫道前非今是。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（江槛）</font></span></font></font></p>
<ul>
&nbsp;&nbsp;&nbsp;&nbsp;暮雨朝云不自怜。放教春涨绿浮天。只令画阁临无地，宿昔新诗满系船。
</font><p></p>
&nbsp;&nbsp;&nbsp;&nbsp;青鸟外，白鸥前。几生香火旧因缘。酒阑山月移雕槛，歌罢江风拂玳筵。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;已分江湖寄此生。长蓑短笠任阴晴。鸣桡细雨沧洲远，系舸斜阳画阁明。
</font><p></p>
&nbsp;&nbsp;&nbsp;&nbsp;奇绝处，未忘情。几时还得去寻盟。江妃定许捐双佩，渔父何劳笑独醒。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（叔怀尝梦飞仙，为之赋此。归日以呈茂献待郎，当发一笑）</font></span></font></font></p>
<ul>
&nbsp;&nbsp;&nbsp;&nbsp;脱却儒冠着羽衣。青山绿水浩然归。看成鼎内真龙虎，管甚人间闲是非。
</font><p></p>
&nbsp;&nbsp;&nbsp;&nbsp;生羽翼，上烟霏。回头只见冢累累。未寻跨凤吹箫侣，且伴孤云独鹤飞。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（次张安国韵）</font></span></font></font></p>
<ul>
&nbsp;&nbsp;&nbsp;&nbsp;落日照楼船。稳过澄江一片天。珍重使君留客意，依然。风月从今别一川。
</font><p></p>
&nbsp;&nbsp;&nbsp;&nbsp;离绪悄危弦。永夜清霜透幕毡。明日回头江树远，怀贤。目断晴空雁字连。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（刘知郡生朝）</font></span></font></font></p>
<ul>
&nbsp;&nbsp;&nbsp;&nbsp;秀野诗翁，念故山、十年乖隔。聊命驾、朱门旧隐，绿槐新陌。好雨初晴仍半暖，金G玉锌瑶席。更流传、丽藻借江天，留春色。
</font><p></p>
&nbsp;&nbsp;&nbsp;&nbsp;过里社，将儿侄。谈往事，悲陈迹。喜尊前现在，镜中如昔。两鬓全期烟树绿，方瞳好映寒潭碧。但一年、一度一归来，欢何极。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;富贵有馀乐，贫贱不堪忧。谁知天路幽险，倚伏互相酬。请看东门黄犬，更听华亭清唳，千古恨难收。何似鸱夷子，散发弄扁舟。
</font><p></p>
&nbsp;&nbsp;&nbsp;&nbsp;鸱夷子，成霸业，有馀谋。致身千乘卿相，归把钓渔钩。春昼五湖烟浪，秋夜一天云月，此外尽悠悠。永弃人间事，吾道付沧洲。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（次袁仲机韵）</font></span></font></font></p>
<ul>
&nbsp;&nbsp;&nbsp;&nbsp;长记与君别，丹凤九重城。归来故里，愁思怅望渺难平。今夕不知何夕，得共寒潭烟艇，一笑俯空明。有酒径须醉，无事莫关情。
</font><p></p>
&nbsp;&nbsp;&nbsp;&nbsp;寻梅去，疏竹外，一枝横。与君吟弄风月，端不负平生。何处车尘不到，有个江天如许，争肯换浮名。只恐买山隐，却要练丹成。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（隐括杜牧之齐山诗）</font></span></font></font></p>
<ul>
&nbsp;&nbsp;&nbsp;&nbsp;江水侵云影，鸿雁欲南飞。携壶结客，何处空翠渺烟霏。尘世难逢一笑，况有紫萸黄菊，堪插满头归。风景今朝是，身世昔人非。酬佳节，须酩酊，莫相达。人生如寄，何事辛苦怨斜晖。无尽今来古往，多少春花秋月，那更有危机。与问牛山客，何必独沾衣。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（用传安道和朱希真梅词韵）</font></span></font></font></p>
<ul>
&nbsp;&nbsp;&nbsp;&nbsp;临风一笑，问群芳谁是，真香纯白。独立无朋，算只有、姑射山头仙客。绝艳谁怜，真心自保，邈与尘缘隔。天然殊胜，不关风露冰雪。
</font><p></p>
&nbsp;&nbsp;&nbsp;&nbsp;应笑俗李粗桃，无言翻引得，狂蜂轻蝶。争似黄昏闲弄影，清浅一溪霜月。画角吹残，瑶台梦断，直下成休歇。绿阴青子，莫教容易披折。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（联句问讯罗汉同张敬夫）</font></span></font></font></p>
<ul>
&nbsp;&nbsp;&nbsp;&nbsp;雪月两相映，水石互悲鸣。不知岩上枯木，今夜若为情。应见尘土胶扰，便道山间空旷，与么了平生。与么平生了，□水不流行。熹起披衣，瞻碧汉，露华清。寥寥千载，此事本分明。若向乾坤识易，便信行藏无间，处处总圆成。记取渊冰语，莫错定盘星。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（雪、梅二阕怀张敬夫）</font></span></font></font></p>
<ul>
&nbsp;&nbsp;&nbsp;&nbsp;云垂幕。阴风惨淡天花落。天花落。千林琼玖，一空莺鹤。征车渺涉穿华薄。路迷迷路增离索。增离索。剡溪山水，碧湘楼阁。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;梅花发。寒梢挂着瑶台月。瑶台月。和羹心事，履霜时节。野桥流水声鸣咽。行人立马空愁绝。空愁绝。为谁凝伫，为谁攀折。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;不见严夫子，寂寞富春山。空馀千太危石，高插暮云端。想象羊裘披了，一笑两忘身世，来把钓鱼竿。不似林间翮，飞倦始知还。
</font><p></p>
&nbsp;&nbsp;&nbsp;&nbsp;中兴主，功业就，鬓毛斑。驰驱一世豪杰，相与济时艰。独委狂奴心事，不羡痴儿鼎足，放去任疏顽。爽气动心斗，千古照林峦。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
