<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘光祖</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（荷花）</font></span></font></font></p>
<ul>
&nbsp;&nbsp;&nbsp;&nbsp;晚风收暑，小池塘荷净。独倚胡床酒初醒。起徘徊、时有香气吹来，云藻乱，叶底游鱼动影。
</font><p></p>
&nbsp;&nbsp;&nbsp;&nbsp;空擎承露盖，不见冰容，惆怅明妆晓鸾镜。后夜月凉时，月淡花低，幽梦觉、欲凭谁省。且应记、临流凭阑干，便遥想，江南红酣千顷。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（留别）</font></span></font></font></p>
<ul>
&nbsp;&nbsp;&nbsp;&nbsp;相逢一笑，又成相避，南雁归时霜透。明朝人在短亭西，看舞袖、双双行酒。
</font><p></p>
&nbsp;&nbsp;&nbsp;&nbsp;歌声此处，秋声何处，几度乱愁搔首。如何不寄一行书，有万绪、千端别后。
</font><p></p>
</ul><p></p>
<p align="center"><font face="黑体" size="3" color="#000080">昭君怨</font><span><font size="2" color="#FF00FF">（别恨）</font></span></font></font></p>
<ul>
&nbsp;&nbsp;&nbsp;&nbsp;人在醉乡居住。记得旧曾来去。疏雨听芭蕉。梦魂遥。
</font><p></p>
&nbsp;&nbsp;&nbsp;&nbsp;惆怅柳烟何处。目送落霞江浦。明夜月当楼。照人愁。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（梅花）</font></span></font></font></p>
<ul>
&nbsp;&nbsp;&nbsp;&nbsp;十分雪意却成霜。暮云黄。月微茫。只有梅花，依旧吐幽芳。还喜无边春信漏，疏影下，觅浮香。才清端是紫薇郎。别g行。忆宫墙。夜半胡为，人与月交相。君合召归吾老矣，月随去，照西厢。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（别意）</font></span></font></font></p>
<ul>
&nbsp;&nbsp;&nbsp;&nbsp;玉尊凉。玉人凉。若听离歌须断肠。休教成鬓霜。画桥西，画桥东。有泪分明清涨同。如何留醉翁。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（旅思）</font></span></font></font></p>
<ul>
&nbsp;&nbsp;&nbsp;&nbsp;客梦一回醒，三度碧梧秋。仰看今夕天上，河汉又西流。早晚凉风过雁，惊落空阶一叶，急雨闹清沟。归计休令暮，宵露耪黥谩
</font><p></p>
&nbsp;&nbsp;&nbsp;&nbsp;古来今，生老病，许多愁。那堪更说、无限功业镜中羞。只有青山高致，对此还论世事，举白与君浮。送我一杯酒，谁起舞凉州。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;小院回廊春寂寂，晚来独自闲行。画帘东畔碧云生。也知无雨，空滴枕边声。
</font><p></p>
&nbsp;&nbsp;&nbsp;&nbsp;一簇小桃开又落，低头拾取红英。东风相送忘相迎。梨花寒食，到得锦宫城。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（自咏）</font></span></font></font></p>
<ul>
&nbsp;&nbsp;&nbsp;&nbsp;我似万山千里外，悠然一片归云。宫衔犹自带云云。谁知前进士，已是故将军。
</font><p></p>
&nbsp;&nbsp;&nbsp;&nbsp;闲坐闲行闲饮酒，闲拈闲字闲文。诸公留我笑纷纷。一枝簪宝髻，六幅舞罗裙。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（春暮）</font></span></font></font></p>
<ul>
&nbsp;&nbsp;&nbsp;&nbsp;扫径花零，闭门春晚。恨长无奈东风短。起来消息探荼コ，雪条玉蕊都开遍。
</font><p></p>
&nbsp;&nbsp;&nbsp;&nbsp;晚月魂清，夕阳香远。故山别后谁拘管。多情於此更情多，一枝嗅罢还重捻。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（春日怀故山）</font></span></font></font></p>
<ul>
&nbsp;&nbsp;&nbsp;&nbsp;春风开者。一时还共春风谢。柳条送我今槐夏。不饮香醪，孤负人生也。
</font><p></p>
&nbsp;&nbsp;&nbsp;&nbsp;曲塘泉细幽琴写。胡床滑簟应无价。日迟睡起帘钩挂。何不归欤，花竹秀而野。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿晁帅七十）</font></span></font></font></p>
<ul>
&nbsp;&nbsp;&nbsp;&nbsp;画戟如霜，绮疏如水，篆香渐微。向莺花多处，青山衮衮，鹭凫散后，落屑霏霏。曾是鸾台金马客，一场梦觉来人事非。多少话，付无心云叶，自在闲飞。
</font><p></p>
&nbsp;&nbsp;&nbsp;&nbsp;想看燕鸿易感，□几度春往秋又归。见黄馀露点，东坡菊赋，清传雪片，处士梅诗。向此年年开寿校算今古人生七十稀。歌啸外，作皇朝遗老，名字辉辉。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
