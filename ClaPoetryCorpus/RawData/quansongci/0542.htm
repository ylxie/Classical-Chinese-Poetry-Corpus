<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;范祖禹</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">导引</font><span><font size="2" color="#FF00FF">（一曲・虞主回京双调四曲）</font></span></font></font></p>
<ul>
&nbsp;&nbsp;&nbsp;&nbsp;思齐文母，盛烈对皇天。演宝祚千年。卿云复旦治功全。厌人世登仙。龙舆忽掩三川。彩仗属车旋。维清象舞告英宣。入诗颂歌弦。
</font><p></p>
</ul><p></p>
<p align="center"><font face="黑体" size="3" color="#000080">六州</font><span><font size="2" color="#FF00FF">（一曲）</font></span></font></font></p>
<ul>
&nbsp;&nbsp;&nbsp;&nbsp;太平功。拥佑帝尧聪。歌九德，偃五戎。寰海被祥风。车书万里文轨同。自南北西东。耕田凿井，戏垂髫华发，跻仁寿域变时雍。大明方天中。弃养东朝苦匆匆。玉座如存，永隔慈容。
</font><p></p>
&nbsp;&nbsp;&nbsp;&nbsp;恨难穷。崇庆空。飚轮仙驭无踪。超宇宙，驾云龙。t翟掩轩宫。柏城王气长郁葱。温洛照寒崧。光灵在上，徽音流千古，昭如日月丽层穹。太任家邦隆。彤史青编永垂鸿。清朝笙镛。奏假钦崇。
</font><p></p>
</ul><p></p>
<p align="center"><font face="黑体" size="3" color="#000080">十二时</font><span><font size="2" color="#FF00FF">（一曲）</font></span></font></font></p>
<ul>
&nbsp;&nbsp;&nbsp;&nbsp;转招摇。厚陵回望，双阙起i。晓日丽谯。金爵上干霄。风雨阕，夜宫闭，不重朝。奉鸾镳渐遥。玉京知何处，飞英衔恤，乱絮缠悲，春路迢迢。缥缈哀音，发龙笳凤箫。
</font><p></p>
&nbsp;&nbsp;&nbsp;&nbsp;光景同，惨淡度岩邑，指河桥。马萧萧。络绎星轺。拂天容卫，江海上寒潮。万国魂销。追昔御东朝。开钿扇，垂珠箔，侍貂。宝香烧。散飘。开仁寿域，神孙高拱，昆仑渤剩玉烛方调。一旦宫车晚，旋归寥。九载初，如梦次，功得琼瑶。
</font><p></p>
</ul><p></p>
<p align="center"><font face="黑体" size="3" color="#000080">虞神歌</font><span><font size="2" color="#FF00FF">（一曲）</font></span></font></font></p>
<ul>
&nbsp;&nbsp;&nbsp;&nbsp;驾玉龙。设初虞祭终。前旌举，天回洛水，路转崧峰。瞻寥廓，烟霏冲融。无踪。震地鼓吹悲雄。谁何羽卫重。拂云旗帜眩青红。来渐东。清尘洒道，修职百神恭。回首苍茫，雾雨吹风。掩泉宫。
</font><p></p>
&nbsp;&nbsp;&nbsp;&nbsp;□□□□□□□□□环畿入，山川改容。鼓钟临近次，千官望拜，涕泪衡从。人如堵，晨光葱茏。阙穹隆。驰道禁水相通。当年游幸空。皇仪事毕泣重瞳。哀未穷。巍巍余烈；辉映简编中。亿万斯年，覆载同功。
</font><p></p>
</ul><p></p>
<p align="center"><font face="黑体" size="3" color="#000080">导引</font><span><font size="2" color="#FF00FF">（虞主朝日中吕导引一曲）</font></span></font></font></p>
<ul>
&nbsp;&nbsp;&nbsp;&nbsp;延和幄座，临御九年中。往事已成空。皇基固覆盂四海，本自太任功。九虞初毕下西宫。朝礻石与天崇。周家盛，卜年卜世，万祀永无穷。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
