<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;柴元彪</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">唱金缕</font><span><font size="2" color="#FF00FF">（咸淳癸酉茶陵灯夕，时文文山为湖南提刑）</font></span></font></font></p>
<ul>
&nbsp;&nbsp;&nbsp;&nbsp;春到云中早。恰梅花、雪後□□，锁窗寒悄。鼓吹喧天灯市闹，在处鳌山蓬岛。正新岁、金鸡唱晓。一点魁星光焰里，这水晶、庭院知多少。鸣凤舞，洞箫袅。
</font><p></p>
&nbsp;&nbsp;&nbsp;&nbsp;太平官府人嬉笑。道紫微、魁星聚会，参差联照。借地栽花河阳县，桃李芳菲正好。暖沁入、东风池沼。百里楼台天不夜，看祥烟、瑞霭相缭绕。生意满，翠庭草。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（已卯中秋，寓玉山章泉赵石涧家，相留为延桂把菊之会）</font></span></font></font></p>
<ul>
&nbsp;&nbsp;&nbsp;&nbsp;秋云元自无心，那曾系得归心住。阳关酒尽，灞桥人远，也须别去。□□□□，□□□□，□□□□。有哀雁声声，愁蛩切切，悄悄地、听人语。
</font><p></p>
&nbsp;&nbsp;&nbsp;&nbsp;回首琵琶旧恨，叹西风、□兴如许。江左百年，风流云散，不堪重举，怎得归业，樵歌互答，自相容与。又何须□□，三五蟾光，重阳风雨。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（戊寅秋客中怀钱塘旧游）</font></span></font></font></p>
<ul>
&nbsp;&nbsp;&nbsp;&nbsp;淡柳平芜，乱烟疏雨。雁声叫彻芦花渚。亭前落叶又西风，断送离怀无著处。
</font><p></p>
&nbsp;&nbsp;&nbsp;&nbsp;切切归期，盈盈尺素。断魂正在西兴渡。满船空载暮愁来，潮头一吼推将去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（已卯菊节得家书，欲归未得）</font></span></font></font></p>
<ul>
&nbsp;&nbsp;&nbsp;&nbsp;去年走马章台路。送酒无人，寂寞黄花雨。又是重阳秋欲暮。西风此恨谁分付。
</font><p></p>
&nbsp;&nbsp;&nbsp;&nbsp;无限归心归不去。却梦佳人，约我花间住。蓦地觉来无觅处。雁声叫断潇湘浦。
</font><p></p>
</ul><p></p>
<p align="center"><font face="黑体" size="3" color="#000080">苏幕幕</font><span><font size="2" color="#FF00FF">（客中独坐。）</font></span></font></font></p>
<ul>
&nbsp;&nbsp;&nbsp;&nbsp;晚晴初，斜照里。远水连天，天外帆千里。百尺高楼谁独倚。滴落梧桐，一片相思泪。
</font><p></p>
&nbsp;&nbsp;&nbsp;&nbsp;马又嘶，风又起。断续寒砧，又送黄昏至。明月照人人不睡。愁雁声声，更切愁人耳。
</font><p></p>
</ul><p></p>
<p align="center"><font face="黑体" size="3" color="#000080">海棠春</font><span><font size="2" color="#FF00FF">（客中感怀）</font></span></font></font></p>
<ul>
&nbsp;&nbsp;&nbsp;&nbsp;阳关可是登高路。算到底、不如归去。时节近中秋，那更黄花雨。酒病恹恹，羁愁缕缕。且是没人分诉。何似白云深，更向深深处。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（客怀）</font></span></font></font></p>
<ul>
&nbsp;&nbsp;&nbsp;&nbsp;候馆天寒灯半灭。对着灯儿泪咽。此恨难分说。能禁几度黄花别。
</font><p></p>
&nbsp;&nbsp;&nbsp;&nbsp;乍转寒更敲未歇。蛩语更添凄恻。今夜归心切。砧声敲碎谁家月。
</font><p></p>
</ul><p></p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（怀钱塘旧游）</font></span></font></font></p>
<ul>
&nbsp;&nbsp;&nbsp;&nbsp;丹碧归来，天荒地老，VV华发相催。见说钱塘，北高峰更崔嵬。琼林侍宴簪花处，二十年、满地苍苔。倩阿谁，为我起居，坡柳逋梅。
</font><p></p>
&nbsp;&nbsp;&nbsp;&nbsp;凄凉往事休重省，且凭阑感慨，抚景衔杯。冷暖由天，任他花谢花开。知心只有西湖月，尚依依、照我徘徊。更多情，不间朝昏，潮去潮来。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
