<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;吕本中</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;恨君不似江楼月，南北东西。南北东西。只有相随无别离。
</font><p></p>
&nbsp;&nbsp;&nbsp;&nbsp;恨君却似江楼月，暂满还亏。暂满还亏。待得团团是几时。
</font><p></p>
</ul><p></p>
<p align="center"><font face="黑体" size="3" color="#000080">采桑子</font></font></font></p>
<ul>
&nbsp;&nbsp;&nbsp;&nbsp;乱红夭绿风吹尽，小市疏楼。细雨轻鸥。总向离人恨里收。
</font><p></p>
&nbsp;&nbsp;&nbsp;&nbsp;年年春好年年病，妾自西游。水自东流。不似残花一样愁。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;渺渺风吹月上，魑硇霜回。百年心事老相催。人在夕阳落外。
</font><p></p>
&nbsp;&nbsp;&nbsp;&nbsp;有梦常嫌去远，无书可恨来迟。一杯浊酒两篇诗。小槛黄花共醉。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;酒罢悠扬醉兴，茶烹唤起醒魂。却嫌仙剂点甘辛。冲破龙团气韵。
</font><p></p>
&nbsp;&nbsp;&nbsp;&nbsp;金鼎清泉乍泻，香沈微惜芳薰。玉人歌断恨轻分。欢意厌厌未尽。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;病香无力傍栏干。风雨送春还。一枕晓来清梦，无人说似西山。
</font><p></p>
&nbsp;&nbsp;&nbsp;&nbsp;匆匆笑语，时时邂逅，草草杯盘。莫谓杂花时候，便忘梅蕊冲寒。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;驿路侵斜月，溪桥度晓霜。短篱残菊一枝黄。正是乱山深处、过重阳。
</font><p></p>
&nbsp;&nbsp;&nbsp;&nbsp;旅枕元无梦，寒更每自长。只言江左好风光。不道中原归思、转凄凉。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;梅花自是于春懒。不是春来晚。看伊开在众花前。便道与春无分、结因缘。
</font><p></p>
&nbsp;&nbsp;&nbsp;&nbsp;风前月下频相就。笑我如伊瘦。几回冲雨过疏篱。已见一番青子、缀残枝。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;平生臭味如君少。自是君难老。似侬憔悴更谁知。只道心情不似、少年时。
</font><p></p>
&nbsp;&nbsp;&nbsp;&nbsp;春风也到江南路。小槛花深处。对人不是忆姚黄。实是旧时风味、老难忘。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;暖日温风破浅寒。短青无数簇幽栏。三年春在病中看。
</font><p></p>
&nbsp;&nbsp;&nbsp;&nbsp;中酒心情浑似梦，探花时候不曾闲。几年芳信隔秦关。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;共饮昏昏到暮鸦。不须春日念京华。迩来沈醉是生涯。
</font><p></p>
&nbsp;&nbsp;&nbsp;&nbsp;不是对君犹惜醉，只嫌春病却怜他。愿为蜂采落残花。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;要相忘。不相忘。玉树郎君月艳娘。几回曾断肠。
</font><p></p>
&nbsp;&nbsp;&nbsp;&nbsp;欲下床。却上床。上得床来思旧乡。北风吹梦长。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;去年今夜。同醉月明花树下。此夜江边。月暗长堤柳暗船。
</font><p></p>
&nbsp;&nbsp;&nbsp;&nbsp;故人何处。带我离愁江外去。来岁花前。又是今年忆去年。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;客愁不到西池路。残春又逐花飞去。今日傍池行。新荷昨夜生。
</font><p></p>
&nbsp;&nbsp;&nbsp;&nbsp;故人千虑绕。不道书来少。去住隔关河。长亭风雨多。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;高楼只在斜阳里。春风淡荡人声喜。携客不嫌频。使君如酒醇。
</font><p></p>
&nbsp;&nbsp;&nbsp;&nbsp;花光人不会。月色须君醉。月色与花光。共成今夜长。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;登楼一望南山雪。使君风味如新月。月向雪前明。主人今夜情。
</font><p></p>
&nbsp;&nbsp;&nbsp;&nbsp;平生相与意。老病犹堪记。对酒为君欢。酒杯嫌未宽。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;雪似梅花，梅花似雪。似和不似都奇绝。恼人风味阿谁知，请君问取南楼月。
</font><p></p>
&nbsp;&nbsp;&nbsp;&nbsp;记得旧时，探梅时节。老来旧事无人说。为谁醉倒为谁醒，到今犹恨轻离别。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;故人何处。同在江南路。百种旧愁分不去。枉被落花留住。
</font><p></p>
&nbsp;&nbsp;&nbsp;&nbsp;旧愁百种谁知。除非是见伊时。最是一春多病，等闲过了酴。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;小院悠悠春未远。牡丹昨夜开犹浅。珍重使君帘尽卷。风欲转。绿阴掩映栏干晚。
</font><p></p>
&nbsp;&nbsp;&nbsp;&nbsp;记得旧时清夜短。洛阳芳讯时相伴。一朵姚黄B53D髻满。情未展。新来衰病无人管。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;残春雾雨余，小院黄昏后。说道觅新词，把酒来相就。
</font><p></p>
&nbsp;&nbsp;&nbsp;&nbsp;酴插髻云，岁岁长如旧。不是做词迟，却怕添伊瘦。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
