<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;汤&nbsp;恢</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">二郎神</font><span><font size="2" color="#FF00FF">（用徐斡臣韵）</font></span></font></font></p>
<ul>
&nbsp;&nbsp;&nbsp;&nbsp;琐窗睡起，间伫立、海棠花影。记翠枳银塘，红牙金缕，杯泛梨花冷。燕子衔来相思字，道玉瘦、不禁春病。应蝶粉半锁，鸦云斜坠，暗尘侵镜。
</font><p></p>
&nbsp;&nbsp;&nbsp;&nbsp;还省。香碧唾，春衫都凝。悄一似荼コ，玉肌翠帔，消得东风唤醒。青杏单衣，杨花小扇，间却晚春风景。最苦是、蝴蝶盈盈弄晚，一帘风静。
</font><p></p>
</ul><p></p>
<p align="center"><font face="黑体" size="3" color="#000080">倦寻芳</font></font></font></p>
<ul>
&nbsp;&nbsp;&nbsp;&nbsp;饧箫吹暖，蜡烛分烟，春思无限。风到楝花，二十四番吹遍。烟湿浓堆杨柳色，昼长间坠梨花片。悄帘栊，听幽禽对语，分明如翦。
</font><p></p>
&nbsp;&nbsp;&nbsp;&nbsp;记旧日、西湖行乐，载酒寻春，十里尘软。背后腰肢，仿佛图画曾见。宿粉残香随梦冷，落花流水和天远。但如今，病厌厌、海棠池馆。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;小院无人，正梅粉、一阶狼藉。疏雨过，溶溶天气，早如寒食。啼鸟惊回芳草梦，峭风吹浅桃花色。漫玉炉、沈水熨春衫，花痕碧。
</font><p></p>
&nbsp;&nbsp;&nbsp;&nbsp;绿e水，红香陌。紫桂，黄金勒。怅前欢如梦，后游何日。酒醒香消人自瘦，天空海阔春无极。又一林、新月照黄昏，梨花白。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font></font></font></p>
<ul>
&nbsp;&nbsp;&nbsp;&nbsp;宿酲苏，春梦醒，沈水冷金鸭。落尽桃花，无人扫红雪。渐催煮酒园林，单衣庭院，春又到、断肠时节。
</font><p></p>
&nbsp;&nbsp;&nbsp;&nbsp;恨离别。长忆人立荼コ，珠帘卷香月。几度黄昏，琼枝为谁折。都将千里芳心，十年幽梦，分付与、一声啼_。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;月如冰，天似水，冷浸画阑湿。桂树风前，浓香半狼藉。此翁对此良宵，别无可恨，恨只恨、古人头白。
</font><p></p>
&nbsp;&nbsp;&nbsp;&nbsp;洞庭窄。谁道临水楼台，清光最先得。万里乾坤，原无片云隔。不妨彩笔云笺，翠尊冰酝，自管领、一庭秋色。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font></font></font></p>
<ul>
&nbsp;&nbsp;&nbsp;&nbsp;摘青梅荐酒，甚残寒、犹怯苎萝衣。正柳腴花瘦，绿云冉冉，红雪霏霏。隔屋秦筝依约，谁品春词。回首繁华梦，流水斜晖。
</font><p></p>
&nbsp;&nbsp;&nbsp;&nbsp;寄隐孤山山下，但一瓢饮水，深掩苔扉。羡青山有思，白鹤忘机。怅年华、不禁骚首，又天涯、弹泪送春归。销魂远，千山啼_，十里荼コ。
</font><p></p>
</ul><p></p>
<p align="center"><font face="黑体" size="3" color="#000080">二郎神</font></font></font></p>
<ul>
&nbsp;&nbsp;&nbsp;&nbsp;碧崖倒影，浸一片、寒江如练。正岸岸柳花，村村修竹，唤醒春风笔砚。溯水舟轻轻如叶，只消得、溪风一箭。看水部雄文，太师健笔，月寒波卷。
</font><p></p>
&nbsp;&nbsp;&nbsp;&nbsp;游倦。片云孤鹤，江湖都遍。慨金屋藏妖，绣屏包祸，欲与三郎痛辨。回首前朝，断魂残照，几度山花崖藓。无限都付窳尊，漠漠水天远。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
