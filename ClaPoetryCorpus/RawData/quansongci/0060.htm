<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李清照</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">孤雁儿</font><span><font size="2" color="#FF00FF">（并序・世人作梅词，下笔便俗。予试作一篇，乃知前言不妄耳）</font></span></font></font></p>
<ul>
&nbsp;&nbsp;&nbsp;&nbsp;藤床纸帐朝眠起。说不尽、无佳思。沈香断续玉炉寒，伴我情怀如水。笛里三弄，梅心惊破，多少春情意。
</font><p></p>
&nbsp;&nbsp;&nbsp;&nbsp;小风疏雨萧萧地。又催下、千行泪。吹箫人去玉楼空，肠断与谁同倚。一枝折得，人间天上，没个人堪寄。
</font><p></p>
</ul><p></p>
<p align="center"><font face="黑体" size="3" color="#000080">满庭霜</font></font></font></p>
<ul>
&nbsp;&nbsp;&nbsp;&nbsp;小阁藏春，闲窗锁昼，画堂无限深幽。篆香烧尽，日影下帘钩。手种江梅更好，又何必、临水登楼。无人到，寂寥浑似，何逊在扬州。
</font><p></p>
&nbsp;&nbsp;&nbsp;&nbsp;从来，知韵胜，难堪雨藉，不耐风柔。更谁家横笛，吹动浓愁。莫恨香消雪减，须信道、扫迹情留。难言处，良宵淡月，疏影尚风流。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;红酥肯放琼苞碎。探著南枝开遍未。不知酝藉几多香，但见包藏无限意。
</font><p></p>
&nbsp;&nbsp;&nbsp;&nbsp;道人憔悴春窗底。闷损阑干愁不倚。要来小酌便来休，未必明朝风不起。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;雪里已知春信至。寒梅点缀琼枝腻。香脸半开娇旖旎。当庭际。玉人浴出新妆洗。
</font><p></p>
&nbsp;&nbsp;&nbsp;&nbsp;造化可能偏有意。故教明月玲珑地。共赏金尊沈绿蚁。莫辞醉。此花不与群花比。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;年年雪里。常插梅花醉。稻∶坊ㄎ藓靡狻Ｓ得满衣清泪。
</font><p></p>
&nbsp;&nbsp;&nbsp;&nbsp;今年海角天涯。萧萧两鬓生华。看取晚来风势，故应难看梅花。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;天上星河转，人间帘幕垂。凉生枕簟泪痕滋。起解罗衣聊问、夜何其。
</font><p></p>
&nbsp;&nbsp;&nbsp;&nbsp;翠贴莲蓬小，金销藕叶稀。旧时天气旧时衣。只有情怀不似、旧家时。
</font><p></p>
</ul><p></p>
<p align="center"><font face="黑体" size="3" color="#000080">转调满庭芳</font></font></font></p>
<ul>
&nbsp;&nbsp;&nbsp;&nbsp;芳草池塘，绿阴庭院，晚晴寒透窗纱。□□金锁，管是客来BE37。寂寞尊前席上，惟□、海角天涯。能留否，酴落尽，犹赖有□□。
</font><p></p>
&nbsp;&nbsp;&nbsp;&nbsp;当年，曾胜赏，生香薰袖，活火分茶。□□□龙骄马，流水轻车。不怕风狂雨骤，恰才称、煮酒残花。如今也，不成怀抱，得似旧时那时。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;天接云涛连晓雾。星河欲转千帆舞。仿佛梦魂归帝所。闻天语。殷勤问我归何处。
</font><p></p>
&nbsp;&nbsp;&nbsp;&nbsp;我报路长嗟日暮。学诗谩有惊人句。九万里风鹏正举。风休住。蓬舟吹取三山去。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;常记溪亭日暮。沈醉不知归路。兴尽晚回舟，误入藕花深处。争渡。争渡。惊起一滩鸥鹭。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;昨夜雨疏风骤。浓睡不消残酒。试问卷帘人，却道海棠依旧。知否。知否。应是绿肥红瘦。
</font><p></p>
</ul><p></p>
<p align="center"><font face="黑体" size="3" color="#000080">多丽</font><span><font size="2" color="#FF00FF">（咏白菊）</font></span></font></font></p>
<ul>
&nbsp;&nbsp;&nbsp;&nbsp;小楼寒，夜长帘幕低垂。恨萧萧、无情风雨，夜来揉损琼肌。也不似、贵妃醉脸，也不似、孙寿愁眉。韩令偷香，徐娘傅粉，莫将比拟未新奇。细看取、屈平陶令，风韵正相宜。微风起，清芬酝藉，不减酴。
</font><p></p>
&nbsp;&nbsp;&nbsp;&nbsp;渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。纵爱惜、不知从此，留得几多时。人情好，何须更忆，泽畔东篱。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;风柔日薄春犹早。夹衫乍著心情好。睡起觉微寒。梅花鬓上残。
</font><p></p>
&nbsp;&nbsp;&nbsp;&nbsp;故乡何处是。忘了除非醉。沈水卧时烧。香消酒未消。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;归鸿声断残云碧。背窗雪落炉烟直。烛底凤钗明。钗头人胜轻。
</font><p></p>
&nbsp;&nbsp;&nbsp;&nbsp;角声催晓漏。曙色回牛斗。春意看花难。西风留旧寒。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;莫许杯深琥珀浓。未成沈醉意先融。□□已应晚来风。
</font><p></p>
&nbsp;&nbsp;&nbsp;&nbsp;瑞脑香消魂梦断，辟寒金小髻鬟松。醒时空对烛花红。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;小院闲窗春色深。重帘未卷影沈沈。倚楼无语理瑶琴。
</font><p></p>
&nbsp;&nbsp;&nbsp;&nbsp;远岫出山催薄暮，细风吹雨弄轻阴。梨花欲谢恐难禁。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;淡荡春光寒食天。玉炉沈水袅残烟。梦回山枕隐花钿。
</font><p></p>
&nbsp;&nbsp;&nbsp;&nbsp;海燕未来人斗草，江海已过柳生绵。黄昏疏雨湿秋千。
</font><p></p>
</ul><p></p>
<p align="center"><font face="黑体" size="3" color="#000080">凤凰台上忆吹箫</font></font></font></p>
<ul>
&nbsp;&nbsp;&nbsp;&nbsp;香冷金猊，被翻红浪，起来人未梳头。任宝奁闲掩，日上帘钩。生怕闲愁暗恨，多少事、欲说还休。今年瘦，非干病酒，不是悲秋。
</font><p></p>
&nbsp;&nbsp;&nbsp;&nbsp;明朝，这回去也，千万遍阳关，也即难留。念武陵春晚，云锁重楼，记取楼前绿水，应念我、终日凝眸。凝眸处，从今更数，几段新愁。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font></font></font></p>
<ul>
&nbsp;&nbsp;&nbsp;&nbsp;红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。
</font><p></p>
&nbsp;&nbsp;&nbsp;&nbsp;花自飘零水自流。一种相思，两处闲愁。此情无计可消除，才下眉头，却上心头。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;泪湿罗衣脂粉满。四叠阳关，唱到千千遍。人道山长山又断。萧萧微雨闻孤馆。
</font><p></p>
&nbsp;&nbsp;&nbsp;&nbsp;惜别伤离方寸乱。忘了临行，酒盏深和浅。好把音书凭过雁。东莱不似蓬莱远。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;暖日晴风初破冻。柳眼梅腮，已觉春心动。酒意诗情谁与共。泪融残粉花钿重。
</font><p></p>
&nbsp;&nbsp;&nbsp;&nbsp;乍试夹衫金缕缝。山枕斜欹，枕损钗头凤。独抱浓愁无好梦。夜阑犹剪灯花弄。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;寒日萧萧上锁窗。梧桐应恨夜来霜。酒阑更喜团茶苦，梦断偏宜瑞脑香。
</font><p></p>
&nbsp;&nbsp;&nbsp;&nbsp;秋已尽，日犹长。仲宣怀远更凄凉。不如随分尊前醉，莫负东篱菊蕊黄。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;春到长门春草青。江梅些子破，未开匀。碧云笼碾玉成尘。留晓梦，惊破一瓯春。
</font><p></p>
&nbsp;&nbsp;&nbsp;&nbsp;花影压重门。疏帘铺淡月，好黄昏。二年三度负东君。归来也，著意过今春。
</font><p></p>
</ul><p></p>
<p align="center"><font face="黑体" size="3" color="#000080">怨王孙</font></font></font></p>
<ul>
&nbsp;&nbsp;&nbsp;&nbsp;湖上风来波浩渺。秋已暮、红稀香少。水光山色与人亲，说不尽、无穷好。
</font><p></p>
&nbsp;&nbsp;&nbsp;&nbsp;莲子已成荷叶老。青露洗、萍花汀草。眠沙鸥鹭不回头，似也恨、人归早。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;语作“庭院深深”数阕，其声即旧临江仙也。\\
</font><p></p>
&nbsp;&nbsp;&nbsp;&nbsp;庭院深深深几许，云窗雾阁常扃。柳梢梅萼渐分明。春归秣陵树，人客远安城。
</font><p></p>
&nbsp;&nbsp;&nbsp;&nbsp;感月吟风多少事，如今老去无成。谁怜憔悴更凋零。试灯无意思，踏雪没心情。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font></font></font></p>
<ul>
&nbsp;&nbsp;&nbsp;&nbsp;薄雾浓云愁永昼。瑞脑消金兽。佳节又重阳，玉枕纱厨，半夜凉初透。
</font><p></p>
&nbsp;&nbsp;&nbsp;&nbsp;东篱把酒黄昏后。有暗香盈袖。莫道不消魂，帘卷西风，人似黄花瘦。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;风定落花深，帘外拥红堆雪。长记海棠开后，正是伤春时节。
</font><p></p>
&nbsp;&nbsp;&nbsp;&nbsp;酒阑歌罢玉尊空，青缸暗明灭。魂梦不堪幽怨，更一声啼F774。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;夜来沈醉卸妆迟。梅萼插残枝。酒醒熏破春睡，梦远不成归。
</font><p></p>
&nbsp;&nbsp;&nbsp;&nbsp;人悄悄，月依依。翠帘垂。更挡腥铮更捻余香，更得些时。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;草际鸣蛩。惊落梧桐。正人间、天上愁浓。云阶月地，关锁千重。纵浮槎来，浮槎去，不相逢。
</font><p></p>
&nbsp;&nbsp;&nbsp;&nbsp;星桥鹊驾，经年才见，想离情、别恨难穷。牵牛织女，莫是离中。甚霎儿晴，霎儿雨，霎儿风。
</font><p></p>
</ul><p></p>
<p align="center"><font face="黑体" size="3" color="#000080">添字丑奴儿</font></font></font></p>
<ul>
&nbsp;&nbsp;&nbsp;&nbsp;窗前谁种芭蕉树，阴满中庭。阴满中庭。叶叶心心，舒卷有余情。
</font><p></p>
&nbsp;&nbsp;&nbsp;&nbsp;伤心枕上三更雨，点滴霖霪。点滴霖霪。愁损北人，不惯起来听。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;临高阁。乱山平野烟光薄。烟光薄。栖鸦归后，暮天闻角。
</font><p></p>
&nbsp;&nbsp;&nbsp;&nbsp;断香残酒情怀恶。西风催衬梧桐落。梧桐落。又还秋色，又还寂寞。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（春情）</font></span></font></font></p>
<ul>
&nbsp;&nbsp;&nbsp;&nbsp;萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。
</font><p></p>
&nbsp;&nbsp;&nbsp;&nbsp;楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font></font></font></p>
<ul>
&nbsp;&nbsp;&nbsp;&nbsp;落日F金，暮云合璧，人在何处。染柳烟浓。吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。
</font><p></p>
&nbsp;&nbsp;&nbsp;&nbsp;中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（春晚）</font></span></font></font></p>
<ul>
&nbsp;&nbsp;&nbsp;&nbsp;风住尘香花已尽，日晚倦梳头。物是人非事事休。欲语泪先流。
</font><p></p>
&nbsp;&nbsp;&nbsp;&nbsp;闻说双溪春尚好，也拟泛轻舟。只恐双溪舴艋舟。载不动、许多愁。
</font><p></p>
</ul><p></p>
<p align="center"><font face="黑体" size="3" color="#000080">怨王孙</font><span><font size="2" color="#FF00FF">（春暮）</font></span></font></font></p>
<ul>
&nbsp;&nbsp;&nbsp;&nbsp;帝里春晚。重门深院。草绿阶前，暮天雁断。楼上远信谁传。恨绵绵。
</font><p></p>
&nbsp;&nbsp;&nbsp;&nbsp;多情自是多沾惹。难拚舍又是寒食也。秋千巷陌，人静皎月初斜。浸梨花。
</font><p></p>
</ul><p></p>
<p align="center"><font face="黑体" size="3" color="#000080">长寿乐</font><span><font size="2" color="#FF00FF">（南昌生日）</font></span></font></font></p>
<ul>
&nbsp;&nbsp;&nbsp;&nbsp;微寒应候。望日边六叶，阶q初秀。爱景欲挂扶桑，漏残银箭，杓回摇斗。庆高闳此际，掌上一颗明珠剖。有令容淑质，归逢佳偶。到如今，昼锦满堂贵胄。
</font><p></p>
&nbsp;&nbsp;&nbsp;&nbsp;荣耀，文步紫禁，一一金章绿绶。更值棠棣连阴，虎符熊轼，夹河分守。况青云咫尺，朝暮重入承明后。看彩衣争献，兰羞玉酎。祝千龄，借指松椿比寿。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（上巳召亲族）</font></span></font></font></p>
<ul>
&nbsp;&nbsp;&nbsp;&nbsp;永夜恹恹欢意少。空梦长安，认取长安道。为报今年春色好。花光月影宜相照。
</font><p></p>
&nbsp;&nbsp;&nbsp;&nbsp;随意杯盘虽草草。酒美梅酸，恰称人怀抱。醉莫插花花莫笑。可怜春似人将老。
</font><p></p>
</ul><p></p>
<p align="center"><font face="黑体" size="3" color="#000080">声声慢</font></font></font></p>
<ul>
&nbsp;&nbsp;&nbsp;&nbsp;寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急。雁过也，正伤心，却是旧时相识。
</font><p></p>
&nbsp;&nbsp;&nbsp;&nbsp;满地黄花堆积。憔悴损，如今有谁B62C摘。守著窗儿，独自怎生得黑。梧桐更兼细雨，到黄昏、点点滴滴。这次第，怎一个、愁字了得。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;寂寞深闺，柔肠一寸愁千缕。惜春春去。几点催花雨。
</font><p></p>
&nbsp;&nbsp;&nbsp;&nbsp;倚遍阑干，只是无情绪。人何处。连天衰草，望断归来路。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;卖花担上。买得一枝春欲放。泪染轻匀。犹带彤霞晓露痕。
</font><p></p>
&nbsp;&nbsp;&nbsp;&nbsp;怕郎猜道。奴面不如花面好。云鬓斜簪。徒要教郎比并看。
</font><p></p>
</ul><p></p>
<p align="center"><font face="黑体" size="3" color="#000080">摊破浣溪沙</font></font></font></p>
<ul>
&nbsp;&nbsp;&nbsp;&nbsp;揉破黄金万点轻。剪成碧玉叶层层。风度精神如彦辅，大鲜明。
</font><p></p>
&nbsp;&nbsp;&nbsp;&nbsp;梅蕊重重何俗甚，丁香千结苦粗生。熏透愁人千里梦，却无情。
</font><p></p>
</ul><p></p>
<p align="center"><font face="黑体" size="3" color="#000080">摊破浣溪沙</font></font></font></p>
<ul>
&nbsp;&nbsp;&nbsp;&nbsp;病起萧萧两鬓华。卧看残月上窗纱。豆蔻连梢煎熟水，莫分茶。
</font><p></p>
&nbsp;&nbsp;&nbsp;&nbsp;枕上诗书闲处好，门前风景雨来佳。终日向人多藉藉，木犀花。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font><span><font size="2" color="#FF00FF">（双银杏）</font></span></font></font></p>
<ul>
&nbsp;&nbsp;&nbsp;&nbsp;风韵雍容未甚都。尊前甘橘可为奴。谁怜流落江湖上，玉骨冰肌未肯枯。
</font><p></p>
&nbsp;&nbsp;&nbsp;&nbsp;谁教并蒂连枝摘，醉后明皇倚太真。居士擘开真有意，要吟风味两家新。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;庭院深深深几许，云窗雾阁春迟。为谁憔悴损芳姿。夜来清梦好，应是发南枝。
</font><p></p>
&nbsp;&nbsp;&nbsp;&nbsp;玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。
</font><p></p>
</ul><p></p>
<p align="center"><font face="黑体" size="3" color="#000080">庆清朝</font></font></font></p>
<ul>
&nbsp;&nbsp;&nbsp;&nbsp;禁幄低张，彤阑巧护，就中独占残春。容华淡D8F9，绰约俱见天真。待得群花过后，一番风露晓妆新。妖娆艳态，妒风笑月，长东君。
</font><p></p>
&nbsp;&nbsp;&nbsp;&nbsp;东城边，南陌上，正日烘池馆，竟走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;髻子伤春慵更梳。晚风庭院落梅初。淡云来往月疏疏。
</font><p></p>
&nbsp;&nbsp;&nbsp;&nbsp;玉鸭熏炉闲瑞脑，朱樱斗帐掩流苏。通犀还解辟寒无。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（闺情）</font></span></font></font></p>
<ul>
&nbsp;&nbsp;&nbsp;&nbsp;绣幕芙蓉一笑开。斜飞宝鸭衬香腮。眼波才动被人猜。
</font><p></p>
&nbsp;&nbsp;&nbsp;&nbsp;一面风情深有韵，半笺娇恨寄幽怀。月移花影约重来。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
