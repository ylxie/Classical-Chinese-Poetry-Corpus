<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;董&nbsp;颖</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（西子词）</font></span></font></font></p>
<ul>
&nbsp;&nbsp;&nbsp;&nbsp;●薄媚//排遍第八\\
</font><p></p>
&nbsp;&nbsp;&nbsp;&nbsp;怒潮卷雪，巍岫布云，越襟吴带如斯。有客经游，月伴风随。值盛世。观此江山美。合放怀、何事却兴悲。不为回头，旧谷天涯。为想前君事。越王嫁祸献西施。吴即中深机。
</font><p></p>
&nbsp;&nbsp;&nbsp;&nbsp;阖庐死。有遗誓。句践必诛夷。吴未干戈出境，仓卒越兵，投怒夫差。鼎沸鲸鲵。越遭劲敌，可怜无计脱重围。归路茫然，城郭丘墟，飘泊稽山里。旅魂暗逐战尘飞。天日惨无辉。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（排遍第九）</font></span></font></font></p>
<ul>
&nbsp;&nbsp;&nbsp;&nbsp;自笑平生，英气凌云，凉然万里宣威。那知此际。熊虎涂穷，来伴麋鹿卑栖。既甘臣妾，犹不许，何为计。争若都燔宝器。尽诛吾妻子。径将死战决雄雌。天意恐怜之。
</font><p></p>
&nbsp;&nbsp;&nbsp;&nbsp;偶闻太宰，正擅权，贪赂市恩私。因将宝玩献诚，虽脱霜戈，石室囚系。忧嗟又经时。恨不如巢燕自由归。残月朦胧，寒雨萧萧，有血都成泪。备尝险厄返邦畿。冤愤刻肝脾。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第十）</font></span></font></font></p>
<ul>
&nbsp;&nbsp;&nbsp;&nbsp;种陈谋，谓吴兵正炽。越勇难施。破吴策，唯妖姬。有倾城妙丽。名称西子。岁方笄。算夫差惑此。须致颠危。范蠡微行，珠贝为香饵。苎萝不钓钓深闺。吞饵果殊姿。
</font><p></p>
&nbsp;&nbsp;&nbsp;&nbsp;素肌纤弱，不胜罗绮。鸾镜畔、粉面淡匀，梨花一朵琼壶里。嫣然意熊娇春，寸眸剪水。斜鬟松翠。人无双、宜名动君王，绣履容易。来登玉陛。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（入破第一）</font></span></font></font></p>
<ul>
&nbsp;&nbsp;&nbsp;&nbsp;@湘裙，摇汉佩。步步香风起。敛双蛾，论时事。兰心巧会君意。殊珍异宝，犹自朝臣未与。妾何人，被此隆恩，虽令效死。奉严旨。
</font><p></p>
&nbsp;&nbsp;&nbsp;&nbsp;隐约龙姿怕悦。重把甘言说。辞俊雅，质娉婷，天教汝、众美兼备。闻吴重色，凭汝和亲，应为靖边陲。将别金门，俄挥粉泪。靓妆洗。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第二虚催）</font></span></font></font></p>
<ul>
&nbsp;&nbsp;&nbsp;&nbsp;飞云驶。香车故国难回睇。芳心渐摇，迤逦吴都繁丽。忠臣子胥，预知道为邦祟。谏言先启。愿勿容其至。周亡褒姒。商倾妲己。
</font><p></p>
&nbsp;&nbsp;&nbsp;&nbsp;吴王却嫌胥逆耳。才经眼、便深恩爱。东风暗绽娇蕊。彩鸾翻妒伊。得取次、于飞共戏。金屋看承，他宫尽废。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第三衮遍）</font></span></font></font></p>
<ul>
&nbsp;&nbsp;&nbsp;&nbsp;华宴夕，灯摇醉。粉菡萏，笼蟾桂。扬翠袖，含风舞，轻妙处，惊鸿态。分明是。瑶台琼榭，阆苑蓬壶，景尽移此地。花绕仙步，莺随管吹。
</font><p></p>
&nbsp;&nbsp;&nbsp;&nbsp;宝暖留春，百和馥郁融鸳被。银漏永，楚云浓，三竿日、犹褪霞衣。宿酲轻腕，嗅宫花，双带系。合同心时。波下比目，深怜到底。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第四催拍）</font></span></font></font></p>
<ul>
&nbsp;&nbsp;&nbsp;&nbsp;耳盈丝竹，眼摇珠翠。迷乐事。宫闱内。争知。渐国势凌夷。奸臣献佞，转恣奢淫，天谴岁屡饥，从此万姓离心解体。
</font><p></p>
&nbsp;&nbsp;&nbsp;&nbsp;越遣使。阴窥虚实，蚤夜营边备。兵未动，子胥存，虽堪伐、尚畏忠义。斯人既戮，又且严兵卷土，赴黄池观衅，种蠡方云可矣。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第五衮遍）</font></span></font></font></p>
<ul>
&nbsp;&nbsp;&nbsp;&nbsp;机有神，征鼙一鼓，万马襟喉地。庭喋血，诛留守，怜屈服，敛兵还，危如此。当除祸本，重结人心，争奈竟荒迷。战骨方埋，灵旗又指。
</font><p></p>
&nbsp;&nbsp;&nbsp;&nbsp;势连败。柔荑携泣。不忍相抛弃。身在兮，心先死。宵奔兮，兵已前围。谋穷计尽，唳鹤啼猿，闻处分外悲。丹穴纵近，谁容再归。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第六歇拍）</font></span></font></font></p>
<ul>
&nbsp;&nbsp;&nbsp;&nbsp;哀诚屡吐，甬东分赐。垂暮日，置荒隅，心知愧。宝锷红委。鸾存凤去，辜负恩怜，情不似虞姬。尚望论功，荣还故里。
</font><p></p>
&nbsp;&nbsp;&nbsp;&nbsp;降令曰，吴亡赦汝，越与吴何异。吴正怨，越方疑。从公论、合去妖类。蛾眉宛转，竟殒鲛绡，香骨委尘泥。渺渺姑苏，荒芜鹿戏。
</font><p></p>
</ul><p></p>
<p align="center"><font face="黑体" size="3" color="#000080">薄媚</font><span><font size="2" color="#FF00FF">（第七煞衮）</font></span></font></font></p>
<ul>
&nbsp;&nbsp;&nbsp;&nbsp;王公子。青春更才美。风流慕连理。耶溪一日，悠悠回首凝思。云鬟烟鬓，玉霞裾，依约露妍姿。送目惊喜。俄迂玉趾。
</font><p></p>
&nbsp;&nbsp;&nbsp;&nbsp;同仙骑。洞府归去，帘栊窈窕戏鱼水。正一点犀通，遽别恨何已。媚魄千载，教人属意。况当时。金殿里。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
