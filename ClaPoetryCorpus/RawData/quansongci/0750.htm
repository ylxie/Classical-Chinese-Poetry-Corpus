<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;程必</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">前筵勾曲</font></font></font></p>
<ul>
&nbsp;&nbsp;&nbsp;&nbsp;百世基图，光胙圣神之主；九天雨路，恩浓帝王之州。上奉台颜，后部献曲。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;望皇都清晓，瑞日祥烟，洞开阊阖。一朵红云，映重瞳日月。万岁山高，九霞杯暖，正想宸游洽。绝塞庭深，重闱天笑，年年仙阙。
</font><p></p>
&nbsp;&nbsp;&nbsp;&nbsp;韵凤俳徊，蒲鱼演漾，镐酒恩浓，龙蟠建业。玉琢麟符，分付人中杰。奠国安民，持将祝寿，乐作君臣悦。看取头厅，押班称贺，明年天节。
</font><p></p>
</ul><p></p>
<p align="center"><font face="黑体" size="3" color="#000080">后筵勾曲</font></font></font></p>
<ul>
&nbsp;&nbsp;&nbsp;&nbsp;天容不老，千龄已祝于尧年；地限无边，四海均闻于舜乐。至和一鼓，万象皆春。上侑清欢，后部献曲。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（茶词）</font></span></font></font></p>
<ul>
&nbsp;&nbsp;&nbsp;&nbsp;岁贡来从玉垒，天恩拜赐金奁。春风一朵紫云鲜。明月轻浮盏面。
</font><p></p>
&nbsp;&nbsp;&nbsp;&nbsp;想见清都绛阙，雍容多少神仙。归来满袖玉炉烟。愿侍年年天宴。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（汤词）</font></span></font></font></p>
<ul>
&nbsp;&nbsp;&nbsp;&nbsp;饮罢天厨碧玉觞。仙韶九奏少停章。何人采得扶桑椹，捣就蓝桥碧绀霜。
</font><p></p>
&nbsp;&nbsp;&nbsp;&nbsp;凡骨变，骤清凉。何须仙露与琼浆。君恩珍重浑如许，祝取天皇似玉皇。
</font><p></p>
</ul><p></p>
<p align="center"><font face="黑体" size="3" color="#000080">朱用之</font><span><font size="2" color="#FF00FF">（意难忘・和清真韵）</font></span></font></font></p>
<ul>
&nbsp;&nbsp;&nbsp;&nbsp;宫额涂黄。怕笺凝怨墨，酒渍离觞。红楼春寄梦，青琐夕生香。花气暖，柳阴凉。棹曲水沧浪。爱弄娇、临流梳洗，顾影低相。
</font><p></p>
&nbsp;&nbsp;&nbsp;&nbsp;桃花结子成双。纵题红去后，枉误刘郎。琴心挑别恨，莺羽学新妆。千万恨，恼愁肠。便憔悴何妨。待共伊、平消别后，几度风光。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
