<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王&nbsp;迈</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿黄殿护母）</font></span></font></font></p>
<ul>
&nbsp;&nbsp;&nbsp;&nbsp;天上一灯满，引起万灯明。不知今夕何夕，平地有蓬瀛。西母瑶池称寿，南守锋车催观，二美一时并。一点魁星现，长侍老人星。
</font><p></p>
&nbsp;&nbsp;&nbsp;&nbsp;心事好，天与寿，鬓长青。不将钟鼎为乐，念念在朝廷。此母宜生此子，须有医时良策，寿国福苍生。子自坐黄阁，母自课黄庭。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;老先生独以身免。贤者之不出如此。杨龟山层出，不合又去，未几又出。靖康之变，以谏识大夫从驾入金营。贤者之出，竟如此。谨详二先生出处之节，求质正于西山真先生，遂成此词以呈\\
</font><p></p>
&nbsp;&nbsp;&nbsp;&nbsp;人物渺然，蕙兰椒艾，孰臭孰香。昔尹公和靖，与龟山老，虽同名节，却异行藏。尹在当年，深居养道，亲见兵戈兴洛阳。杨虽出，又何畀于蔡，何救于章。
</font><p></p>
&nbsp;&nbsp;&nbsp;&nbsp;公今为尹为杨。这一著须平心较量。正南洲潢弄，西淮鼎沸，延绅噤舌，举国如狂。招鹤亭前，居然高卧，许大乾坤谁主张。公须起，要擎天一柱，支架明堂。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（呈刘后村，时自桂林被召到莆，又遭烦言）</font></span></font></font></p>
<ul>
&nbsp;&nbsp;&nbsp;&nbsp;出了罗浮洞。有多情、梅花雪片，殷勤相送。见说条然琴鹤外，诗压牛腰较重。去管甚、群儿嘲弄。岭海三年持翠节，料无时、不作家山梦。驰玉勒，归金凤。金凤池，乃所居也。一门朱紫环昆仲。看阶庭、森森兰玉，慈颜欢动。宰相时来须著做，且舞莱衣侍奉。却不信、大才难用。时事多艰人物少，便中兴、谁辨浯溪颂。为大厦，要梁栋。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（丁未守邵武，宴同官）</font></span></font></font></p>
<ul>
&nbsp;&nbsp;&nbsp;&nbsp;此是河清宴。觉朝来、薰风满入，生绡团扇。太守愁眉才一展，且喜街头米贱。且莫管、官租难办。远砌苔钱无限数，更莲池、雨过珠零乱。尽买得，凌波面。
</font><p></p>
&nbsp;&nbsp;&nbsp;&nbsp;家山乐事真堪羡。记年时、荔枝新熟，荷筒齐劝。底事来寻蕉鹿梦，赢得乾忙似箭。笑富贵、都如邮传。做了丰年还百姓，便莼鲈、归兴催张翰。看卿等，上霄汉。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（送赵伯泳侍郎守温陵）</font></span></font></font></p>
<ul>
&nbsp;&nbsp;&nbsp;&nbsp;忆昔同时召。正青山、亲提玉尺，量材廊庙。当日班行比元v，北玉西珠照耀。一转首、宫南移调。君自鸟台登骑首，觉精神、风采增清峭。数贤者，一不肖。
</font><p></p>
&nbsp;&nbsp;&nbsp;&nbsp;酒酣耳热憔长啸。便翩翩、辍班荷橐，一麾闽峤。堪笑狂生无用处，垂老云耕月钓。这富贵、非由人要。畴昔评君如玉雪，好条然、琴鹤风尘表。清献后，又有赵。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（为后村母夫人寿）</font></span></font></font></p>
<ul>
&nbsp;&nbsp;&nbsp;&nbsp;璎珞珠垂缕。看花冠、端容丽服，补陀岩主。只坐尘缘蹉一念，朱紫丛中得度。人世福、夫人兼五。银鹿诸孙来定省，对金屏、绣幕辉云母。人顶礼，柳行路。所居地名柳行。
</font><p></p>
&nbsp;&nbsp;&nbsp;&nbsp;朝朝口诵琅函句。觉从来、寿人福善，老夭无误。消得天恩封福国，锦诰鸾翔凤舞。听来岁、日边佳语。上殿肩舆帘蹙绣，遣佳儿、扶掖天应许。笑陈媪，三题柱。有陈夫人者，题闽师片柱云：尝侍父、从夫、及就养，三至此廨。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（闽漕王幼学作碧湾丹嶂堂，歌此词，以墨本见寄，依韵和之）</font></span></font></font></p>
<ul>
&nbsp;&nbsp;&nbsp;&nbsp;昔元城、一生清峭，南都高卧坚壁。留耕便是元城样，何肯枉吾寻尺。曾直笔。说社稷安危，屡叩龙墀额。明时逐客。却惠顾丹山，来持翠节，对此一湾碧。
</font><p></p>
&nbsp;&nbsp;&nbsp;&nbsp;澄清暇，无奈登临有癖。梅山时访仙迹。神仙偏喜公心事，一见莞然前席。间不得。有先见著龟，消得君王忆。天阍不隔。要济险孤舟，支倾一柱，公外向谁觅。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（迎方右史德润）</font></span></font></font></p>
<ul>
&nbsp;&nbsp;&nbsp;&nbsp;首尾四年，台省好官，都做一回。便前头更有，合当做底，何妨且恁，猛省归来。甲第新成，开尊行乐，脆管繁弦十二钗。回头笑，这狂生无用，削尽官阶。
</font><p></p>
&nbsp;&nbsp;&nbsp;&nbsp;狂生真个狂哉。泼性气年来全未灰。有龙鳞凤翼，不能攀附，牛衣渔具，早已安排。烂煮园蔬，熟煨山芋，白发苍颜穷秀才。官休做，莫狂无处著，送去琼崖。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（熙春台宴同官）</font></span></font></font></p>
<ul>
&nbsp;&nbsp;&nbsp;&nbsp;层台云外，阅古今、多少兴衰成败。老木千章，若个是、南国甘棠遗爱。群籁号风，繁阴蔽日，有此清凉界。宾朋在坐，朗然心目明快。
</font><p></p>
&nbsp;&nbsp;&nbsp;&nbsp;更向会景亭前，登高吊古，此景何人会。岁岁春来春又去，独有灵台春在。早稻炊香，晚禾摇穗，管取三登泰。酿成春酒，把杯行乐须再。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿史君黄少卿）</font></span></font></font></p>
<ul>
&nbsp;&nbsp;&nbsp;&nbsp;一笑樽前，数雄甲辰，几位上台。有唐裴相，徜徉绿野，我朝富老，游戏昆台。淮蔡功成，惊天动地，似胜单车和虏回。谁知道，活流民数万，赛过平淮。君侯初度奇哉。五百岁、三贤前后来。任朱幡西向，不妨为富，义旗北指，也解为裴，将相功名，时来便做，且醉红蕖三百杯。相期处，要千年汗竹，名节崔嵬。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寿右史・正月初七）</font></span></font></font></p>
<ul>
&nbsp;&nbsp;&nbsp;&nbsp;曾侍螭头立。吐危言、婴鳞编虎，扶持熬极。谁炼精金铸刚卯，气节毅然镇国。肯顾恋、眼前官职。碧水丹山持翠节，这幅星、特为吾闽出。发义廪，无难色。
</font><p></p>
&nbsp;&nbsp;&nbsp;&nbsp;如今世道难扶植。直远他、温公德量，魏公风力。此事又关宗社福，仍系苍生休戚。且称寿、公生人日。炼得内丹成熟后，看河车、常运方瞳碧。五百岁，作良弼。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（寿叶路钤）</font></span></font></font></p>
<ul>
&nbsp;&nbsp;&nbsp;&nbsp;芳菲春二月。正软红尘里，踏青时节。山川孕人杰。好赤城丹洞，丰姿奇绝。云霄阀阅。个精神、清如玉雪。看谈兵议论，风霆舞剑，刚肠如钎。闻说。年方英妙，已向城边，飞书驰捷。誓清击楫。宁久此，淹车辙。对花朝称寿，朱颜未老，尽有功名事业。便张韩刘岳传名，何如一叶。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（寿黄殿讲母・正月十四）</font></span></font></font></p>
<ul>
&nbsp;&nbsp;&nbsp;&nbsp;明日元宵，蔼佳气、清凉金粟。人道是、史君寿母，宴瑶池曲。九十春来萱草茂，三千年后蟠桃熟。看鳌头、名字未多时，分符竹。熏宝篆，张银烛。佳庆事，人人祝。况平反阴德，在长生。最喜芸香怀玉燕，安排锦帐骑银鹿。待雕轩、文驷上堤沙，如天福。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（寿赵宰・二月初一）</font></span></font></font></p>
<ul>
&nbsp;&nbsp;&nbsp;&nbsp;轻暖轻寒，正春满、河阳花县。谁报道，金铃声响，百花开遍。天上谪仙人瑞世，佛中有宰官身现。好看承、金母上瑶池，开华宴。
</font><p></p>
&nbsp;&nbsp;&nbsp;&nbsp;争捧取，金樽劝。更把取、丹砂炼。要朱颜长对，舞裙歌扇。准拟来年称寿日，沈香亭里春生面。有安期、大枣伴蟠桃，年年献。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（寿洪运管・五月初五）</font></span></font></font></p>
<ul>
&nbsp;&nbsp;&nbsp;&nbsp;见山堂上，画帘卷、犹是清和天气。绿永江莲，雅称得、瑶丘冰壶标致，名在丹台，籍通紫府，游戏人间世。三洪华阀，自应生此人瑞。
</font><p></p>
&nbsp;&nbsp;&nbsp;&nbsp;好是佳旦称觞，班衣拜舞，有g雏相对。后院婵娟争劝酒，端午彩丝双紧。管取来年，雪罗风葛，荣被君恩赐。黑头公相，直须眉寿千岁。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寿刘无竞・十月三十）</font></span></font></font></p>
<ul>
&nbsp;&nbsp;&nbsp;&nbsp;橙黄橘绿佳期，诘朝又报阳来复。笼葱瑞气，天教蟠绕，名门乔木。上界仙人，来游西塾，骖鸾跨鹤。有如椽彩笔，笺天万字，□呈了、琅\腹。
</font><p></p>
&nbsp;&nbsp;&nbsp;&nbsp;不愿班行鸣玉。问君王、再分符竹。棣华辉映，庭萱春好，举杯相属。伯氏乘轺，诸公须又，安排除目。这堆床牙笏，人人道是，太夫人福。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（孟守美在）</font></span></font></font></p>
<ul>
&nbsp;&nbsp;&nbsp;&nbsp;J老今朝，载酒渡红，关孟吉州。遇舟之人士，来前问政，此公官去，莫也宜留。老子日嘻，我游宦海，几度遭他风打头。君休问，但正因遇坎，行则乘流。
</font><p></p>
&nbsp;&nbsp;&nbsp;&nbsp;江皋一叶惊秋。雁过也、严明白鹭洲。笑如今体顾，从前堕甑，无心相逐，等是虚舟。啄黍鸡肥，新N酒熟，且作山中万户侯。林泉好，却输公一著，先我归休。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（谢送菊花糕）</font></span></font></font></p>
<ul>
&nbsp;&nbsp;&nbsp;&nbsp;家里逢重九，新N熟浊醪。弟兄乘兴共登高。右手茱杯、左手笑持螯。
</font><p></p>
&nbsp;&nbsp;&nbsp;&nbsp;官里逢重九，归心切大刀。美人痛饮读离骚。因感秋英、饷我菊共糕。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（凤山出二宠姬歌余词）</font></span></font></font></p>
<ul>
&nbsp;&nbsp;&nbsp;&nbsp;夜来斗庵，左顾绿云，右盼素娥。好态浓意远，随宜梳洗，轻轻莲步，艳艳秋波。妒宠争妍，娇痴无际，齐劝诗翁金叵罗。翁微笑、□一时饮尽，谁少谁多。
</font><p></p>
&nbsp;&nbsp;&nbsp;&nbsp;月娥。唱后颜酡。莫也怕、浮云妒月麽。问苏州刺史，旧欢如梦，江州司马，衫湿如何。翠幕空垂，唾花无迹，忍听樽前飞燕歌。销凝处，正潇潇烟雨，偏恼东坡。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
