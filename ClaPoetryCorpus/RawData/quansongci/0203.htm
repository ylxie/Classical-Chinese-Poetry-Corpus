<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘将孙</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（闲游）</font></span></font></font></p>
<ul>
&nbsp;&nbsp;&nbsp;&nbsp;水际轻烟，沙边微雨。荷花芳草垂杨渡。多情移徙忽成愁，依稀恰是西湖路。
</font><p></p>
&nbsp;&nbsp;&nbsp;&nbsp;血染红笺，泪题锦句。西湖岂忆相思苦。只应幽梦解重来，梦中不识从何去。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（舟中作）</font></span></font></font></p>
<ul>
&nbsp;&nbsp;&nbsp;&nbsp;斜阳江路柳青青。传杯那放停。上船不记送人行。南风吹酒醒。
</font><p></p>
&nbsp;&nbsp;&nbsp;&nbsp;江曲曲，路萦萦。月明潮水生。送将残梦作浮萍。角声何处城。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（重阳效东坡作）</font></span></font></font></p>
<ul>
&nbsp;&nbsp;&nbsp;&nbsp;山色泛秋光。点点东篱菊又黄。岁月欺人如此去，堂堂。一事无成两鬓霜。
</font><p></p>
&nbsp;&nbsp;&nbsp;&nbsp;佳节共持觞。无限杯供有限狂。明月明年诗句苦，茫茫。细把茱萸感慨长。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（九日登高）</font></span></font></font></p>
<ul>
&nbsp;&nbsp;&nbsp;&nbsp;不看萸、把酒对名山，无帽厌西风。渺四海故人，一尊今雨，万里长空。宇宙此山此日，今夕几人同。举世谁不醉，独属陶公。
</font><p></p>
&nbsp;&nbsp;&nbsp;&nbsp;当日白衣几许，漫凄其寄兴，落日篱东。抚停云六合，借醉托孤踪。□吊古、不须多感，□古人、那得共杯中。拼酩酊，明年此会，谁此从容。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（和人春雪词）</font></span></font></font></p>
<ul>
&nbsp;&nbsp;&nbsp;&nbsp;看东风、天上放梅开，经岁又新成。笑柳眼迷青，桃腮改白，蝶舞尘惊。任是万红千紫，无力与春争。想建章T鹊，犹是残E648。
</font><p></p>
&nbsp;&nbsp;&nbsp;&nbsp;不比腊前憔悴，拨寒炉茫茶薄烟清。快玉龙战罢，四野迥收兵。望红花、扶桑国里，玉玲珑、□□海天平。晴窗下，疏疏花雨，滴滴春声。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;又江南、三月更明朝，便已是南风。拟强驻韶光，狂追柳絮，卧占残红。早向尊前沈醉，莫听五更钟。赢得春工笑，恼杀渠侬。
</font><p></p>
&nbsp;&nbsp;&nbsp;&nbsp;只道春风不改，□年来岁去，柳密花浓。但沈腰潘鬓，无复旧时容。春还是、多情多恨，便不教、绿满洛阳宫。只消得，无情风雨，断送匆匆。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（建安戏用林碧山韵）</font></span></font></font></p>
<ul>
&nbsp;&nbsp;&nbsp;&nbsp;正好花时，忽办得、匆匆来去。道一往无情，却又别颦愁妩。四海云鬟高样髻，长思红袖□分路。怪近来、不怨客毡寒，婵娟误。
</font><p></p>
&nbsp;&nbsp;&nbsp;&nbsp;黄花约，终难据。曾未肯，清园住。只昼思夜梦，浅斟低诉。莲子擘开谁在薏，徐娘一笑来何暮。又争知、寂寞白头吟，寒机素。//碧山建人，仕建安，词中云鬟红袖，皆建近景，莲薏徐何，皆建故有名妓，戏存其姓名，知者可一笑也。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和李圆峤话别）</font></span></font></font></p>
<ul>
&nbsp;&nbsp;&nbsp;&nbsp;南浦绿波，只断送、行人行色。虽只是、鹏搏九万，天池春碧。鸾侣凤朋争快睹，鸥盟鹭宿空曾识。到玉堂、天上念西江，今非昔。
</font><p></p>
&nbsp;&nbsp;&nbsp;&nbsp;公去也，宁怀别。人感旧，情空切。但岁寒松柏，相期茂悦。好在莫偿尘土债，风流宁可金门客。俯人间、大暑少清风，多炎热。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;仙人辞汉歌，自谓缚虎手，殊不佳。因改此调，虽不能如贺方回诸作，然稍觉平安。长日无所用心，非欲求加昔人也。\\
</font><p></p>
&nbsp;&nbsp;&nbsp;&nbsp;千里酸风，茂陵客、咸阳古道。宫门夜、马嘶无迹，东关云晓。牵上魏车将汉月，忆君清泪知多少。怅土花、三十六宫墙，秋风袅。
</font><p></p>
&nbsp;&nbsp;&nbsp;&nbsp;怕独迹啼痕绕，画兰桂，雕香早。便天还知道，和天也老。独出携盘谁送客，刘郎陵上烟迷草。悄渭城、已远月荒凉，波声小。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（己卯元夕）</font></span></font></font></p>
<ul>
&nbsp;&nbsp;&nbsp;&nbsp;又匆匆、一番元夕，无灯更愁风雨。人间天上无归梦，惟有春来春去。愁不语。漫泪湿香绡，□草人何许。百年胜处。还更有琉璃，春棚月架，万眼蝶罗否。
</font><p></p>
&nbsp;&nbsp;&nbsp;&nbsp;风流事，孤负后来儿女。可怜薄命三五。千金无买吴呆处，更说龙飞凤舞。今又古。便剩有才情，无分登楼赋。春醪独抚。也难觅阿瞒，肯容狂客，醉里试歌舞。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（甲申客路闻鹃）</font></span></font></font></p>
<ul>
&nbsp;&nbsp;&nbsp;&nbsp;雨萧萧、春寒欲暮。杜鹃声转□□。东风与汝何恩怨，强管人间去住。行且去。漫憔悴十年，愁得身成树。青青故宇。看浩荡灵修，徘徊落日，不乐复何故。
</font><p></p>
&nbsp;&nbsp;&nbsp;&nbsp;曾听处。少日京华行路。青灯梦断无语。风林飒飒鸡声乱，摇落壮心如土。今又古。任啼到天明，清血流红雨。人生几许。且赢得刘郎，看花眼惯，懒复赋前度。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（用前韵调敬德）</font></span></font></font></p>
<ul>
&nbsp;&nbsp;&nbsp;&nbsp;甚平生、风流谢客，刀头梦送酸楚。不堪又得花间曲，猛忆云英霜杵。闲情赋。谁催就月明，云鬓犀梳吐。才情几许。待遗策重来，吹箫一弄，鸾凤共轻举。
</font><p></p>
&nbsp;&nbsp;&nbsp;&nbsp;留春住。买得绿波南浦。黄金□散如土。蔷薇洞口三生路。无奈春光顿阻。新□绪。也待见东邻，花艳墙低处。东风看取。便娇送飞梭，半摧编贝，笑咏尚高古。
</font><p></p>
</ul><p></p>
<p align="center"><font face="黑体" size="3" color="#000080">金缕曲</font><span><font size="2" color="#FF00FF">（用稼轩韵作）</font></span></font></font></p>
<ul>
&nbsp;&nbsp;&nbsp;&nbsp;我老无能矣。叹人生、得开笑口，一年闲几。去景悠悠如有待，白发已非春事。便一笑、何曾是喜。我本渔樵孟诸野，向举家、尽叹今如是，空自苦，有谁似。
</font><p></p>
&nbsp;&nbsp;&nbsp;&nbsp;堆堆独坐文书里。是无能、爱闲爱静，清时有味。出处古今无真是，往往君言有理。看攘臂、后来锋起。汉晋唐虞一杯水，只鲁连、犹未知之耳。况碌碌，共余子。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（和子昂题水仙花卷）</font></span></font></font></p>
<ul>
&nbsp;&nbsp;&nbsp;&nbsp;云涛白凤贺瑶池。仗葳蕤。路芳菲。十月温汤，赐浴卸罗衣。半点檀心天一笑，琼奴弱，玉环肥。
</font><p></p>
&nbsp;&nbsp;&nbsp;&nbsp;风流谁合婿金闺。露将。雪争晖。贝阙珠宫，环佩月中归。误杀洛滨狂子建，情脉脉，恨依依。
</font><p></p>
</ul><p></p>
<p align="center"><font face="黑体" size="3" color="#000080">江城梅花引</font><span><font size="2" color="#FF00FF">（登高）</font></span></font></font></p>
<ul>
&nbsp;&nbsp;&nbsp;&nbsp;明霞回雨霁秋空。笑难逢。步城东。直上翠微，客有可人同。回首向来轻节序，筋力异，心犹在，愧鬓蓬。
</font><p></p>
&nbsp;&nbsp;&nbsp;&nbsp;悲年冉冉江滚滚。骑台平，蒋陵冷。天高年晚，山河险，烟雾冥鳌Ｒ环乌纱，闲著傲西风。古往今来只如此，便潦倒，渺乾坤，醉眼中。
</font><p></p>
</ul><p></p>
<p align="center"><font face="黑体" size="3" color="#000080">六州歌头</font><span><font size="2" color="#FF00FF">（元夕和宜可）</font></span></font></font></p>
<ul>
&nbsp;&nbsp;&nbsp;&nbsp;天涯倦客，如梦说今宵。承平事，车尘涨，马鸣萧。火城朝。狂歌闲嬉笑，平康客，五陵侠，闲相待，沙河路，灞陵桥。万眼琉璃，目眩去闲买，一翦梅烧。数金蛾彩蝶，簇带那人娇。说著魂销。掩鲛绡。
</font><p></p>
&nbsp;&nbsp;&nbsp;&nbsp;波翻海，尘换世，铜仙泪，铁心娆。渺何地，D26A朱履，解金貂。步宫腰。瑶池惊燕罢，瓶落井，箭离B829。灯楼倒，吴儿老，绛都迢。点点梅梢残雪，似东风、吹恨难消。悄山村渔火，风鬓立春宵。绕寒潮。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（败荷）</font></span></font></font></p>
<ul>
&nbsp;&nbsp;&nbsp;&nbsp;摇风犹似旆，倾雨不成盘。西风未禁十日，早作背时看。寂寞六郎秋扇，牵补灵均破屋，风露半襟寒。坐感青年晚，不但翠云残。
</font><p></p>
&nbsp;&nbsp;&nbsp;&nbsp;叹此君，深隐映，早阑珊。人间受尽炎热，暑夕几凭阑。待得良宵灏气，正是好天良月，红到绿垂乾。摇落从此始，感慨不能闲。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;沁园春二阕，不能如公哨遍之变化，又局于韵字，不能效公用陶诗之精整，姑就本语，捃拾排比，粗以自遣云\\
</font><p></p>
&nbsp;&nbsp;&nbsp;&nbsp;壬戌之秋，七夕既望，苏子泛舟。正赤壁风清，举杯属客，东山月上，遗世乘流。桂棹叩舷，洞箫倚和，何事呜呜怨泣幽。悄危坐，抚苍苍东望，渺渺荆州。
</font><p></p>
&nbsp;&nbsp;&nbsp;&nbsp;客云天地蜉蝣。记千里舳舻旗帜浮。叹孟德周郎，英雄安在，武昌夏口，山水相缪。客亦知夫，盈虚如彼，山月江风有尽不。喜更酌，任东方既白，与子遨游。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;十月雪堂，将归临皋，二客从坡。适薄暮得鱼，细鳞巨口，新霜脱叶，月步行歌。有客无肴，有肴无酒，如此风清月白何。归谋妇，得旧藏斗酒，重载婆娑。
</font><p></p>
&nbsp;&nbsp;&nbsp;&nbsp;登虬踞虎嵯峨。更凭醉攀翻栖鹘窠。曾岁月几何，江流断岸，山川非昔，夜啸扪萝。孤鹤横江，羽衣入梦，应悟飞鸣昔我过。开户视，但寂寥四顾，万顷烟波。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;书避乱所见女子，末有埋冤姐姐，衔恨婆婆语，极俚。后有螺川杨氏和二首，又自序生杨嫁罗，丙子暮春，自涪翁亭下舟行，追骑迫，间逃入山，卒不免于驱掠。行三日，经此桥，睹无闻二词，以为特未见其苦，乃和于壁。复云，观者毋谓弄笔墨非好人家儿女，此词虽俚，谅当近情，而首及权奸误国。又云，便归去、懒东涂西抹，学少年婆。又云，错应谁铸。皆追记往日之事，甚可哀也。因念南北之交，若此何限，心常痛之，适触于目因其调为赋一词，悉叙其意，辞不足而情有余悲矣\\
</font><p></p>
&nbsp;&nbsp;&nbsp;&nbsp;流水断桥，坏壁春风，一曲韦娘。记宰相开元，弄权疮C54D，全家骆谷，追骑仓皇。彩凤随鸦，琼奴失意，可似人间白面郎。知他是，燕南牧马，塞北驱羊。
</font><p></p>
&nbsp;&nbsp;&nbsp;&nbsp;啼痕自诉衷肠。尚把笔低徊愧下堂。叹国手无棋，危涂何策，书窗如梦，世路方长。青冢琵琶，穹庐笳拍，未比渠侬泪万行。二十载，竟何时委玉，何地埋香。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
