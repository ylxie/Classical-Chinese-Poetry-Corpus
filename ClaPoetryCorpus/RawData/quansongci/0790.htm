<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘&nbsp;镇</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;调冰弄雪，想花神清梦，徘徊南土。一夏天香收不起，付与蕊仙无语。秀入精神，凉生肌骨，销尽人间暑。称轩悉绝，惜花还胜儿女。
</font><p></p>
&nbsp;&nbsp;&nbsp;&nbsp;长记歌酒阑珊，开时向晚，笑沤鹁ヂ丁Ｔ陆栏干天似水，谁伴秋娘窗户。困云鬟，醉欹风帽，总是牵情处。返魂何在，玉川风味如许。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（赠柳儿行・题从花庵词选补）</font></span></font></font></p>
<ul>
&nbsp;&nbsp;&nbsp;&nbsp;露叶烟条。天与多娇。算风流、张绪难消。恼人春思，政自无聊。赖敛愁眉，酣醉眼，减围腰。风絮相邀。蝶弄莺嘲。最关情、是短长桥。解骖分袂，催上兰桡。更绿波平，红日坠，碧云遥。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（和刘潜夫送孙花翁韵）</font></span></font></font></p>
<ul>
&nbsp;&nbsp;&nbsp;&nbsp;谁似花翁，长年湖海，蹇驴弊裘。想红尘醉帽，青楼歌扇，挥金谈笑，惜玉风流。吴下阿蒙，江南老贺，肯为良田二顷谋。人间世，算到头一梦，蝼蚁王侯。
</font><p></p>
&nbsp;&nbsp;&nbsp;&nbsp;悠悠。吾道何求。况白首相逢说旧游。记疏风淡月，寒灯古寺，平章诗境，分付糟丘。聚散抟沙，炎凉转烛，归去来兮万事休。无可有，问从前那个，骑鹤扬州。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（题西宗云山楼）</font></span></font></font></p>
<ul>
&nbsp;&nbsp;&nbsp;&nbsp;爽气西来，玉削群峰，千杉万松。望疏林清旷，晴烟紫翠，雪边回棹，柳外闻钟。夜月琼田，夕阳金界，倒影楼台表里空。桥阴曲，是旧来忠定，手种芙蓉。
</font><p></p>
&nbsp;&nbsp;&nbsp;&nbsp;仙翁。心事谁同。付鱼鸟相望一笑中。向月梅香底，招邀和靖，云山高处，问讯梁公。物象搜奇，风流怀古，消得文章万丈虹。沉吟久，想依春树，人在江东。
</font><p></p>
</ul><p></p>
<p align="center"><font face="黑体" size="3" color="#000080">花心动</font><span><font size="2" color="#FF00FF">（临安新亭）</font></span></font></font></p>
<ul>
&nbsp;&nbsp;&nbsp;&nbsp;鸠雨催晴，遍园林、一番绿娇红媚。柳外金衣，花底香须，消得艳阳天气。障泥步锦寻芳路，称来往、纵横珠翠。笑携手，旗亭问酒，更酬春思。
</font><p></p>
&nbsp;&nbsp;&nbsp;&nbsp;还记东山乐事。向歌雪香中，伴春沉醉。粉袖人，彩笔题诗，陶写老来风味。夜深银烛明如昼，待归去、看承花睡。梦云散，屏山半熏沈水。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（郑贺守席上怀旧）</font></span></font></font></p>
<ul>
&nbsp;&nbsp;&nbsp;&nbsp;日软风柔，望暖江连岛，晴绿平川。寻芳拾蕊，胜伴陌上鲜妍。玉骢归路，记青门、曾堕吟鞭。人去后，庭花弄影，一帘香月娟娟。
</font><p></p>
&nbsp;&nbsp;&nbsp;&nbsp;追念旧游何在，叹佳期虚度，锦瑟华年。博山夜来烬冷，谁换沉烟。屏帏半掩，奈梦云、不到愁边。春易老，相思无据，闲情分付鱼笺。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（丙子立春怀内）</font></span></font></font></p>
<ul>
&nbsp;&nbsp;&nbsp;&nbsp;三山腊雪才消，夜来谁转回寅斗。试灯帘幕，送寒幡胜，暗香携手。少日欢娱，旧游零落，异乡歌酒。到而今，生怕春来太早，空赢得、两眉皱。
</font><p></p>
&nbsp;&nbsp;&nbsp;&nbsp;春到兰湖少住，肯殷勤、访梅寻柳。相思人远，带围宽减，粉痕消瘦。双燕无凭，尺书难表，甚时回首。想画栏，倚遍东风，闲负却、桃花咒。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（庚寅寄远）</font></span></font></font></p>
<ul>
&nbsp;&nbsp;&nbsp;&nbsp;老来惯与春相识，长记伤春如故。去年今日，旧愁新恨，送将风絮。粉泪羞红，黛眉颦翠，推愁不去。任琐窗深闭，屏山半掩，还别有、愁来路。
</font><p></p>
&nbsp;&nbsp;&nbsp;&nbsp;回首画桥烟水，念故人、匆匆何处。客情怀远，云迷北树，草连南浦。离合悲欢，去留迟速，问春无语。笑刘郎，不道无桃可种，苦留春住。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（丙戊清明和章质夫韵）</font></span></font></font></p>
<ul>
&nbsp;&nbsp;&nbsp;&nbsp;弄晴台馆收烟候，时有燕泥香坠。宿酲未解，单衣初试，腾腾春思。前度桃花，去年人面，重门深闭。记彩鸾别后，青E6F5归去，长亭路、芳尘起。
</font><p></p>
&nbsp;&nbsp;&nbsp;&nbsp;十二屏山遍倚。任苍苔、点红如缀。黄昏人静，暖香吹月，一帘花碎。芳意婆娑，绿阴风雨，画桥烟水。笑多情司马，留春无计，湿青衫泪。
</font><p></p>
</ul><p></p>
<p align="center"><font face="黑体" size="3" color="#000080">庆春泽</font><span><font size="2" color="#FF00FF">（丙子元夕）</font></span></font></font></p>
<ul>
&nbsp;&nbsp;&nbsp;&nbsp;灯火烘春，楼台浸月，良宵一刻千金。锦步承莲，彩云簇仗难寻，蓬壶影动星球转，映两行、宝珥瑶簪。恣嬉游，玉漏声催，未歇芳心。
</font><p></p>
&nbsp;&nbsp;&nbsp;&nbsp;笙歌十里夸张地，记年时行乐，憔悴而今。客里情怀，伴人闲笑闲吟。小桃未静刘郎老，把相思、细写瑶琴。怕归来，红紫欺风，三径成阴。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（丁丑七夕）</font></span></font></font></p>
<ul>
&nbsp;&nbsp;&nbsp;&nbsp;谁送凉蟾消夜暑。河汉迢迢，牛女何曾渡。乞得巧来无用处。世间枉费闲针缕。
</font><p></p>
&nbsp;&nbsp;&nbsp;&nbsp;人在江南烟水路。头白鸳鸯，不道分飞苦。信远翻嗔乌鹊误。眉山暗锁巫阳雨。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;干鹊收声，湿萤度影，庭院深香。步月移阴，梳云约翠，人在回廊。
</font><p></p>
&nbsp;&nbsp;&nbsp;&nbsp;醺醺宿酒残妆。待付与、温柔醉乡。却扇藏娇，牵衣索笑，今夜差凉。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（戏简高菊涧）</font></span></font></font></p>
<ul>
&nbsp;&nbsp;&nbsp;&nbsp;瞥眼光阴。章台旧路，杨柳春深。尚忆风流，人倚玉，替客挥金。
</font><p></p>
&nbsp;&nbsp;&nbsp;&nbsp;高阳醉后分襟。想F549雨、嗔云到今。消息真时，笑啼难处，方表人心。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（B022方检详）</font></span></font></font></p>
<ul>
&nbsp;&nbsp;&nbsp;&nbsp;思君梦里说邯郸。未成欢。已炊残。断送春归，风雨霎时间。空有生前医国手，医不到，子孙寒。
</font><p></p>
&nbsp;&nbsp;&nbsp;&nbsp;欲登诗境B022方干。倩谁看。北邙山。落落晨星，不见暮云还。莫在人间寻食客，寻见后，匹如闲。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（代闺怨）</font></span></font></font></p>
<ul>
&nbsp;&nbsp;&nbsp;&nbsp;荡紫飘红芳信断，都无人间纤。吟鞭倚醉问凉蟾。香消金缕篆，压压宝妆奁。
</font><p></p>
&nbsp;&nbsp;&nbsp;&nbsp;梦峡朝云飞不到，一春离绪厌厌。却疑归燕碍重帘。心期花底误，眉恨柳边添。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（丁亥饯元宵）</font></span></font></font></p>
<ul>
&nbsp;&nbsp;&nbsp;&nbsp;帘幕收灯断续红。歌台人散彩云空。夜寒归路噤鱼龙。
</font><p></p>
&nbsp;&nbsp;&nbsp;&nbsp;宿醉未消花市月，芳心已逐柳塘风。丁宁莺燕莫匆匆。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（赵围避暑）</font></span></font></font></p>
<ul>
&nbsp;&nbsp;&nbsp;&nbsp;柳阴庭院。帘约风前燕。着雨荷花红半敛。消得盈盈绿扇。
</font><p></p>
&nbsp;&nbsp;&nbsp;&nbsp;竹光野色生寒。玉纤雪藕冰盘。长记酒醒人静，暗香吹月栏干。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（题王守西湖书院）</font></span></font></font></p>
<ul>
&nbsp;&nbsp;&nbsp;&nbsp;云淡天垂野。望晴郊、疏烟半卷，断虹低跨。老树连阴藏远景，十里湖光照夜。看不尽、真山图画。春满轩窗无着处，更银蟾、冷浸鸳鸯瓦。人共境，转幽雅。
</font><p></p>
&nbsp;&nbsp;&nbsp;&nbsp;文章太守归来也。似当年、和靖风流，小孤山下。问讯佩兰餐菊友，曾约梅兄入社。待付与、竹F156陶写。尘外间寻行乐地，任傍人、歌舞喧台榭。诗世界，有王谢。
</font><p></p>
</ul><p></p>
<p align="center"><font face="黑体" size="3" color="#000080">江神子</font><span><font size="2" color="#FF00FF">（三月晦日西湖饯春）</font></span></font></font></p>
<ul>
&nbsp;&nbsp;&nbsp;&nbsp;送春曾到百花洲。夕阳收。暮云雷。想伴花神，骑鹤上扬州。回首湖山情味淡，重把酒，更登楼。
</font><p></p>
&nbsp;&nbsp;&nbsp;&nbsp;相思南浦古津头。未BB48舟。已惊鸥。柳外归鸦，点点是离愁。空倚阳关三叠曲，歌不尽，水东流。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;寒阴漠漠夜来霜。阶庭风叶黄。归鸦数点带斜阳。谁家砧杵忙。
</font><p></p>
&nbsp;&nbsp;&nbsp;&nbsp;灯弄幌，月侵廊。熏笼添宝香。小屏低枕怯更长。知云入醉乡。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（丹桂）</font></span></font></font></p>
<ul>
&nbsp;&nbsp;&nbsp;&nbsp;金茎怕段闯伤。西风只旧凉。蕊仙何事换霞妆。恼人秋思长。
</font><p></p>
&nbsp;&nbsp;&nbsp;&nbsp;香世界，锦文章。花神不覆藏。小山骚客政清狂。同花入醉乡。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（东山探梅）</font></span></font></font></p>
<ul>
&nbsp;&nbsp;&nbsp;&nbsp;冷冷水向桥东去。漠漠云归溪上住。疏风淡月有来时，流水行云无觅处。
</font><p></p>
&nbsp;&nbsp;&nbsp;&nbsp;佳人独立相思苦。薄袖欺寒竹暮。白头空负雪边春，着意问春春不语。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;看纤云双月，湛河汉，夜声收。正玉尘生风，银床坠露，凉叶ECAC。襟怀静吞八表，莫登山临水易惊秋。闲想多情宋玉，旧来空替人愁。
</font><p></p>
&nbsp;&nbsp;&nbsp;&nbsp;温柔。乡解老秋不。丝竹间秦讴。向橙橘香边，持螯把酒，聊伴清游。骚人自应念远，与黄花、评泊晋风流。明日莼鲈兴动，待寻江上归舟。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（寿赵路公八十）</font></span></font></font></p>
<ul>
&nbsp;&nbsp;&nbsp;&nbsp;八十最风流，那谁不喜。况是精神可人意。太公当日，未必荣华如此。儿孙列两行，莱衣戏。
</font><p></p>
&nbsp;&nbsp;&nbsp;&nbsp;好景良辰，满堂和气。唱个新词管教美。愿同彭祖，尚有八百来岁。十分才一分，那里暨。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（赠周节推宠姬）</font></span></font></font></p>
<ul>
&nbsp;&nbsp;&nbsp;&nbsp;兰斛藏香，梅瓶浸玉。炉烟半袅屏山曲。谁烧银烛照黄昏，有人正倚萧萧竹。
</font><p></p>
&nbsp;&nbsp;&nbsp;&nbsp;白雪歌翻，红牙板促。周郎自是难回目。禁寒不饮告推人，春风吹聚眉尖绿。
</font><p></p>
</ul><p></p>
<p align="center"><font face="黑体" size="3" color="#000080">绛都春</font><span><font size="2" color="#FF00FF">（清明）</font></span></font></font></p>
<ul>
&nbsp;&nbsp;&nbsp;&nbsp;和风乍扇，又还是去年，清明重到。喜见燕子，巧说千般如人道。墙头陌上青梅小。是处有、闲花芳草。偶然思想，前欢醉赏，牡丹时候。
</font><p></p>
&nbsp;&nbsp;&nbsp;&nbsp;当此三春媚景，好连宵恣乐，情怀歌酒。纵有珠珍，难买红颜长年少。从他乌兔茫茫走。更莫待、花残莺老。恁时欢笑，休把万金换了。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
