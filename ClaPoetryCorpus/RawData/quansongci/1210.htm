<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;朱子厚</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风动竹。清偏一窗梅溽。闻道小乔乘凤玉。仙裳飘雾e。
</font><p></p>
&nbsp;&nbsp;&nbsp;&nbsp;来嫁吾门公瑾叔。天上人间愿足。浓缭水沈燃宝烛。鬓长相对绿。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（用李後主韵二首）</font></span></font></font></p>
<ul>
&nbsp;&nbsp;&nbsp;&nbsp;梅梢腊尽春归了。毕竟春寒少。乱山残烛雪和风。犹胜阴山海上、窖群中。
</font><p></p>
&nbsp;&nbsp;&nbsp;&nbsp;年光老去才情在。惟有华风改。醉中幸自不曾愁。谁唱春花秋叶、泪偷流。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;情知是梦无凭了。好梦依然少。单于吹尽五更风。谁见梅花如泪、不言中。
</font><p></p>
&nbsp;&nbsp;&nbsp;&nbsp;儿童问我今何在。烟雨楼台改。江山画出古今愁。人与落花何处、水空流。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（春晓）</font></span></font></font></p>
<ul>
&nbsp;&nbsp;&nbsp;&nbsp;轻衫倚望春晴稳。雨压青梅损。皱绡池影泛红蔫。看取断云来去、似炉烟。
</font><p></p>
&nbsp;&nbsp;&nbsp;&nbsp;悉春来暮仍愁暮。受却寒无数。年来无地买花栽。向道明年信、莫须来。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（花品）</font></span></font></font></p>
<ul>
&nbsp;&nbsp;&nbsp;&nbsp;娟娟二入清明了。犹说淮阳早。钱欧陆谱偏花光。红到寿阳、也不说淮阳。
</font><p></p>
&nbsp;&nbsp;&nbsp;&nbsp;此花地望元非薄。回首伤流落。洛阳闲岁断春风。怎不当时道是、洛阳红。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（李府尹美在）</font></span></font></font></p>
<ul>
&nbsp;&nbsp;&nbsp;&nbsp;待借留、几曾留得，来鸿空怨秋老。至今父老依依恨，犹说李将军好。东门草。早不为东风，遮却长安道。余民如槁。愿金印重来，洪都开府，定复几时到。
</font><p></p>
&nbsp;&nbsp;&nbsp;&nbsp;秋江鹭，尤记当年潦倒。沧洲无复华皓。朝饥堕泪荒田雨，洗忆窝蜂败扫。天能报。看凤烛亭亭，玉树宽人抱。风霜善保。但逢驿寄书，无书寄语，要说趋朝早。
</font><p></p>
</ul><p></p>
<p align="center"><font face="黑体" size="3" color="#000080">金缕曲</font><span><font size="2" color="#FF00FF">（送五峰归九江）</font></span></font></font></p>
<ul>
&nbsp;&nbsp;&nbsp;&nbsp;世事如何说。似举鞍、回头笑问，并州儿葛。手障尘埃黄花路，千里龙沙如雪。著破帽、萧萧余发。行过故人柴桑里，抚长松、老倒山间月。聊共舞，命湘瑟。
</font><p></p>
&nbsp;&nbsp;&nbsp;&nbsp;春风五老多年别。看使君、神交意气，依然晚合。袖有玉龙提携去，满眼黄金台骨。说不尽、古人痴绝。我醉看天天看我，听秋凤、史动檐间铁。长啸起，两山裂。
</font><p></p>
</ul><p></p>
<p align="center"><font face="黑体" size="3" color="#000080">意难忘</font><span><font size="2" color="#FF00FF">（元宵雨）</font></span></font></font></p>
<ul>
&nbsp;&nbsp;&nbsp;&nbsp;角动寒谯。看雨中灯市，雪意潇潇。星球明戏马，歌管杂鸣刁。泥没膝，舞停腰。焰蜡任风销。更可怜、红啼桃槛，绿黯杨桥。
</font><p></p>
&nbsp;&nbsp;&nbsp;&nbsp;当年乐事朝朝。曾锦鞍呼妓，金屋藏娇。围香春斗酒，坐月夜吹箫。今老矣，倦歌谣。嫌杀杜家乔。漫三杯、踞炉觅句，断送春宵。
</font><p></p>
</ul><p></p>
<p align="center"><font face="黑体" size="3" color="#000080">大T</font><span><font size="2" color="#FF00FF">（春寒）</font></span></font></font></p>
<ul>
&nbsp;&nbsp;&nbsp;&nbsp;任琐窗深、重帘闭，春寒知有人处。常年笑花信，问东风情性，是娇是妒。冰柳成须，吹桃欲削，知更海棠堪否。相将燕归又，看香泥半雪，欲归还误。温低回芳草，依稀寒食，朱门封絮。
</font><p></p>
&nbsp;&nbsp;&nbsp;&nbsp;少年惯羁旅。乱山断，欹树唤船渡。正暗想、鸡声落月，梅影孤屏，更梦衾、千重似雾。相如倦游去。掩四壁、凄其春暮。休回首、都门路。几番行晓，个个阿娇深贮。而今断烟细雨。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（惜春）</font></span></font></font></p>
<ul>
&nbsp;&nbsp;&nbsp;&nbsp;风又雨。春事自无多许。欲待柳花团作絮。柳花冰未吐。
</font><p></p>
&nbsp;&nbsp;&nbsp;&nbsp;翠袖不禁春误。沈却绿烟红雾。将谓花寒留得住，一晴春又暮。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;过眼纷纷遥集，来归往往F4C6儿。草间塞口绔间啼。提携都不是，何似未生时。
</font><p></p>
&nbsp;&nbsp;&nbsp;&nbsp;城上胡笳自怨，楼头画角休吹。谁人不动故乡思。江南秋尚可，塞外草先衰。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（游洞岩，夜大风雨，彭明叔索赋，醉墨颠倒）</font></span></font></font></p>
<ul>
&nbsp;&nbsp;&nbsp;&nbsp;坐久语寂寞，泉响忽翻空。不知龙者为雨，雨者为成龙。看取交流万壑，不数飞来千丈，高屋总淙淙。是事等恶剧，裂石敢争雄。
</font><p></p>
&nbsp;&nbsp;&nbsp;&nbsp;敲铿訇，扪滑仄，藉蒙茸。苍浪向来半掩，厚意复谁容。欲说正元旧事，未必玄都千树，得似洞中红。檐语亦颠倒，洗尔不平胸。
</font><p></p>
</ul><p></p>
<p align="center"><font face="黑体" size="3" color="#000080">绮寮怨</font><span><font size="2" color="#FF00FF">（青山和前韵忆旧时学馆，因复感慨同赋）</font></span></font></font></p>
<ul>
&nbsp;&nbsp;&nbsp;&nbsp;漫道十年前事，闷怀天又阴。何须恨、典了西湖，更笑君、宴罢琼林。闲时数声啼鸟，凄然似、上阳宫女心。记断桥、急管危弦，歌声远，玉树金楼沈。
</font><p></p>
&nbsp;&nbsp;&nbsp;&nbsp;看万年枝上禽。徊徨落月，断肠理绝弦琴。魂梦追寻。挥泪赋白头吟。当年未知行乐，无日夜、望乡音。何期至今。绿杨外、芳草庭院深。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
