<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top"> <font size="5"><b><font color="#CC33FF"><br>
                  <br>
                  &nbsp;&nbsp;&nbsp;&nbsp;&nbsp;&nbsp;陈 </font><font color="#CC33FF"></font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满庭芳</font></p>
<ul>
&nbsp;&nbsp;&nbsp;&nbsp;槁木形骸，浮云身世，一年两到京华。又还乘兴，闲看洛阳花。闻道革呈红最好，春归后、终委泥沙。忘言处，花开花谢，不似我生涯。
<p></p>
&nbsp;&nbsp;&nbsp;&nbsp;年华。留不住，饥餐困寝，触处为家。这一轮明月，本自无瑕。随分冬裘夏葛，都不会、赤水黄芽。谁知我，春风一拐，谈笑有丹砂。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;身如一叶舟，万事潮头起。水长船高一任伊，来往洪涛里。
<p></p>
&nbsp;&nbsp;&nbsp;&nbsp;潮落又潮生，今古长如此。后夜开尊独酌时，月满人千里。
<p></p>
</ul><p></p>
<p align="center"><font face="黑体" size="3" color="#000080">一落索</font></p>
<ul>
&nbsp;&nbsp;&nbsp;&nbsp;体上衣裳云作缕。不论寒暑。世间多少老婆禅，犹苦问、台山路。
<p></p>
&nbsp;&nbsp;&nbsp;&nbsp;堪笑庞翁无趣。临行却住。古人公案不须论，还了得、如今否。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;大江北去。未到沧溟终不住。淮水东流。日夜朝宗亦未休。
<p></p>
&nbsp;&nbsp;&nbsp;&nbsp;香炉烟袅。浓淡卷舒终不老。寸碧千钟。人醉华胥月色中。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;华胥月色。万水千山同一白。南北相望。独醉香山旧草堂。
<p></p>
&nbsp;&nbsp;&nbsp;&nbsp;淮岑妙境。十载醺酣犹未醒。一腹便便。也读春秋也爱眠。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;只解劝人归，都不留人住。南北东西总是家，劝我归何处。
<p></p>
&nbsp;&nbsp;&nbsp;&nbsp;去住总由天，天意人难阻。若得归时我自归，何必闲言语。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;黄了旧皮肤，最是风流处。多少纷纷陌上人，不听春鹃语。
<p></p>
&nbsp;&nbsp;&nbsp;&nbsp;触目是家山，到了须拈取。云散长空月满天，好个还乡路。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;梦里不知眠，觉后眠何在。试问眠身与梦身，那个能只对。
<p></p>
&nbsp;&nbsp;&nbsp;&nbsp;醉后有人醒，醒了无人醉。要识三千与大千，不在微尘外。
<p></p>
</ul><p></p>
<p align="center"><font face="黑体" size="3" color="#000080">青玉案</font></p>
<ul>
&nbsp;&nbsp;&nbsp;&nbsp;碧空黯淡同云绕。渐枕上、风声峭。明透纱窗天欲晓。珠帘才卷，美人惊报，一夜青山老。
<p></p>
&nbsp;&nbsp;&nbsp;&nbsp;使君留客金尊倒。正千里琼瑶未经扫。欺压梅花春信早。十分农事，满城和气，管取明年好。
<p></p>
</ul><p></p>
<p align="center"><font face="黑体" size="3" color="#000080">蓦山溪</font></p>
<ul>
&nbsp;&nbsp;&nbsp;&nbsp;扁舟东去，极目沧波渺。千古送残红，到如今、东流未了。午潮方去，江月照还生，千帆起，玉绳低，枕上莺声晓。
<p></p>
&nbsp;&nbsp;&nbsp;&nbsp;锦囊佳句，韵压池塘草。声遏去年云，恼离怀、余音缭绕。倚楼看镜，此意与谁论，一重水，一重山，目断令人老。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;世间药院。只爱大黄甘草贱。急急加工。更靠硫黄与鹿茸。
<p></p>
&nbsp;&nbsp;&nbsp;&nbsp;鹿茸吃了。却恨世间凉药少。冷热平均。须是松根白茯苓。
<p></p>
</ul><p></p>
<p align="center"><font face="黑体" size="3" color="#000080">满庭芳</font></p>
<ul>
&nbsp;&nbsp;&nbsp;&nbsp;扰扰匆匆，红尘满袖，自然心在溪山。寻思百计，真个不如闲。浮世纷华梦影，嚣尘路、来往循环。江湖手，长安障日，何似把鱼竿。
<p></p>
&nbsp;&nbsp;&nbsp;&nbsp;盘旋。那忍去，他帮纵好，终异乡关。向七峰回首，清泪班班。西望烟波万里，扁舟去、何日东还。分携处，相期痛饮，莫放酒杯a。
<p></p>
</ul><p></p>
<p align="center"><font face="黑体" size="3" color="#000080">满庭芳</font></p>
<ul>
&nbsp;&nbsp;&nbsp;&nbsp;淮叶缤纷，江烟浓淡，别尊同倒寒晖。未逢春信，霜露惹征衣。往事元无是处，无须待、回首知非。春鹃语，从来劝我，常道不如归。
<p></p>
&nbsp;&nbsp;&nbsp;&nbsp;家山，何处近，江楼帘栋，夕卷朝飞。问西江笋蕨，何似鲈肥。且置华胥旧梦，忘言处、千古同时。君知我，平生心事，相契古来稀。
<p></p>
</ul><p></p>
<p align="center"><font face="黑体" size="3" color="#000080">醉蓬莱</font></p>
<ul>
&nbsp;&nbsp;&nbsp;&nbsp;问东州何处，境胜人幽，两俱难得。狼山相望，有高堂千尺。妙曲轰空，彩云翻袖，乐奏壶天长日。笑我飘然，蓬窗竹户，只延山色。
<p></p>
&nbsp;&nbsp;&nbsp;&nbsp;拟棹觥船，径冲花浪，直造雕筵，共醺仙液。仍乞蟠桃，向庐山亲植。未举江帆，早逢淮雁，问故人踪迹。远老池边，陶翁琴里，此情何极。
<p></p>
</ul><p></p>
<p align="center"><font face="黑体" size="3" color="#000080">临江仙</font></p>
<ul>
&nbsp;&nbsp;&nbsp;&nbsp;闻道洛阳花正好，家家庭户春风。道人饮去百壶空。年年花下醉，看谢几番红。
<p></p>
&nbsp;&nbsp;&nbsp;&nbsp;此别又从何处去，风萍一任西东。语声虽异笑声同。一轮深夜月，何处不相逢。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;海角芳菲留不住。笔下风生，飞入青云去。仙有名天赐与。致君事业安排取。
<p></p>
&nbsp;&nbsp;&nbsp;&nbsp;要识世间平坦路。当使人人，各有安心处。黑发便逢尧舜主。笑人白首归南亩。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;咄咄汝何人，眼在眉毛下。明月相随万里来，何处分真假。
<p></p>
&nbsp;&nbsp;&nbsp;&nbsp;问著总无言，有口番成哑。荆棘林中自在身，即是知音者。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
