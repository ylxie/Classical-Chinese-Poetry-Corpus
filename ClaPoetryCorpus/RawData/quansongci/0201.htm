<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;陈德武</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（西湖怀古）</font></span></font></font></p>
<ul>
&nbsp;&nbsp;&nbsp;&nbsp;东南第一名州，西湖自古多佳丽。临堤台榭，画船楼阁，游人歌吹。十里荷花，三秋桂子，四山晴翠。使百年南渡，一时豪杰，都忘却、平生志。
</font><p></p>
&nbsp;&nbsp;&nbsp;&nbsp;可惜天旋时异。藉何人、雪当年耻。登临形胜，感伤今古，发挥英气。力士推山，天吴移水，作农桑地。借钱塘潮汐，为君洗尽，岳将军泪。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（漳州丹霞驿）</font></span></font></font></p>
<ul>
&nbsp;&nbsp;&nbsp;&nbsp;山拱罗城四面，柳营横接江东。十年前事影随风。今日宛如春梦。
</font><p></p>
&nbsp;&nbsp;&nbsp;&nbsp;天下几多邮驿，人生到处飘蓬。丹霞楼上再相逢。横笛为君三弄。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（钱塘怀古）</font></span></font></font></p>
<ul>
&nbsp;&nbsp;&nbsp;&nbsp;珑山西峙，浙江东逝，谁余一箭临冲。凤舞龙飞，地灵人杰，当年树此勋庸。强弩万夫雄。令冯夷退舍，海若潜锋。拥石成堤，百川约束障西东。
</font><p></p>
&nbsp;&nbsp;&nbsp;&nbsp;至今人物蕃丰。仰功扬山立，德润川容。乐极西湖，愁多南渡，他都是梦魂空。感古恨无穷。叹表忠无观，古墓谁封。棹鲆迩塘，浊醪和泪洒秋风。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;遂成此调以寓意焉\\
</font><p></p>
&nbsp;&nbsp;&nbsp;&nbsp;驿楼岁暮萧条，小桃何事迎人笑。无言如诉，命暌王母，信沈青鸟。靥瘦繁霜，脂销零雨，梦寒清晓。自刘郎去后，天台路隔，知孤负、春多少。
</font><p></p>
&nbsp;&nbsp;&nbsp;&nbsp;今日玉骢来到。喜相逢、菱花孤照。清幽谁伴，黄花告谢，芙蓉云老。早趁东风，移根换叶，脱身池沼。卜佳期，前度琴心一曲，作相思调。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（舟中夜雨）</font></span></font></font></p>
<ul>
&nbsp;&nbsp;&nbsp;&nbsp;冬夜如年，客枕无眠，怎到天明。待数残二十五、寒更点，听余一百八、晓钟声。雨脚敲篷，滩头激缆，总与离人诉不平。遍闻得，我浚深恨海，砌起愁城。
</font><p></p>
&nbsp;&nbsp;&nbsp;&nbsp;问君何事牵萦。想最苦人间是别情。念千山万水，沈鱼阻雁，一身两地，刍燕煎莺。绣枕痕多，锦衾香冷，意有巫山梦不成。怎撇下，这两字相思，万里虚名。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（冬至）</font></span></font></font></p>
<ul>
&nbsp;&nbsp;&nbsp;&nbsp;时序去如流矢，人生宛似飞蓬。石湾江上又逢冬。且喜一阳初动。
</font><p></p>
&nbsp;&nbsp;&nbsp;&nbsp;但见堪舆杳杳，更连山水重重。凄凉云物雨鳌Ｎ┳闼中归梦。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（拱日亭）</font></span></font></font></p>
<ul>
&nbsp;&nbsp;&nbsp;&nbsp;山涯海角，天高地厚，长安举首何妨。万水朝宗，众星环极，平生此志无忘。亭上一翱翔。见烟收雾敛，凤翥龙骧。海色沧凉，金乌拍翅上扶桑。
</font><p></p>
&nbsp;&nbsp;&nbsp;&nbsp;遥瞻咫尺清光。物无遐不烛，有隐皆彰。发^心劳，之官路远，篙师又促归航。不敢久徜徉。抱梧桐绮实，葵藿心肠。假我双翰，一朝飞上五云乡。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（寄桂林通判叶夷仲）</font></span></font></font></p>
<ul>
&nbsp;&nbsp;&nbsp;&nbsp;自淮阳别后，一回首、又穷年。叹蓬逐旋飙，叶随流水，星散维垣。南来忽闻归兴，岂苍天、故意要储贤。云慢凌司马赋，风偏动季鹰船。
</font><p></p>
&nbsp;&nbsp;&nbsp;&nbsp;梅窗夜月见修妍。骏辔忆连钱命画桨溪流，篮舆山郭，囊锦诗篇。休辞岁寒远道，对松篁、莫慰寂寥边。尘榻谁为我下，酒杯惟待君传。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（再用前韵）</font></span></font></font></p>
<ul>
&nbsp;&nbsp;&nbsp;&nbsp;对江云日暮，又那更、夜如年。见霜满晴空，山衔星斗，月挂城垣。知心故人间阻，几何时、尊酒会多贤。冷落巴山夜雨，凄凉剡水寒船。
</font><p></p>
&nbsp;&nbsp;&nbsp;&nbsp;孱容羞睹镜中妍。远水与天连。怪梦有余甜，酒无好味，诗不成篇。刀圭解生毛羽，向晨风、飞傍彩云边。报道东君到也，一枝春信先传。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（三用前韵）</font></span></font></font></p>
<ul>
&nbsp;&nbsp;&nbsp;&nbsp;一春看又尽，问何日、是归年。望五岭重关，九嶷叠翠，满目藩垣。苍梧几时鲆彖，许论文、高议仰英贤。夜立残花影月，朝盼尽柳阴船。
</font><p></p>
&nbsp;&nbsp;&nbsp;&nbsp;天台山水世间妍。天姥赤城连。好收拾兰庄，白云深处，咏卜居篇。重寻旧游莺燕，恐无心、待雁夕阳边。声迹今犹密迩，鸾笺莫厌频传。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（清明咏怀）</font></span></font></font></p>
<ul>
&nbsp;&nbsp;&nbsp;&nbsp;三分春色，十分官事，令人孤负芳菲。歌燕簧莺，语花舞柳，园林好处谁知。还忆旧游时。对海棠驻马，红药题诗。一别东君，回顾又是隔年期。
</font><p></p>
&nbsp;&nbsp;&nbsp;&nbsp;相思远在天涯。镇海填恨臆，山锁愁眉。杜宇能言，鹧鸪有泪，慢劳蝴蝶于飞。景与少年宜。把榆分新火，香透罗衣。风月常存，双鱼报道早来归。
</font><p></p>
</ul><p></p>
<p align="center"><font face="黑体" size="3" color="#000080">百字谣</font><span><font size="2" color="#FF00FF">（咏惜花春起早）</font></span></font></font></p>
<ul>
&nbsp;&nbsp;&nbsp;&nbsp;惜花心事，不由人、蝴蝶梦魂先觉。刚纳绣鞋行掠鬓，仰见斗横林杪。昨日深红，今朝轻白，颜色殊昏晓。此中滋味，料他尘世知少。
</font><p></p>
&nbsp;&nbsp;&nbsp;&nbsp;问二十四番风，寒梅并绛楝，始终俱好。须看未开开又谢，多少落英颠倒。彩缀隋园，鹿游唐苑，哀乐无凭祷。此音谁寄，凭阑犹把琴抱。
</font><p></p>
</ul><p></p>
<p align="center"><font face="黑体" size="3" color="#000080">百字谣</font><span><font size="2" color="#FF00FF">（咏爱月夜眠迟）</font></span></font></font></p>
<ul>
&nbsp;&nbsp;&nbsp;&nbsp;古今明月，魄生明后，积渐圆还缺。秋解伤神春最好，衾枕几番铺设。十二瑶台，千金一刻，横竹休吹彻。绣帘高揭，戒他莫把灯k。
</font><p></p>
&nbsp;&nbsp;&nbsp;&nbsp;夜久谁共婵娟，掩孤帏睡去，此情尤切。梦驾彩鸾何处觅，飞上玉楼琼阙。舞按霓裳，歌扬红豆，高处风光别。鸟声惊觉，冲冠怒竖吾发。
</font><p></p>
</ul><p></p>
<p align="center"><font face="黑体" size="3" color="#000080">百字谣</font><span><font size="2" color="#FF00FF">（咏掬水月在手）</font></span></font></font></p>
<ul>
&nbsp;&nbsp;&nbsp;&nbsp;晚临湘浦，忆鲛人、曾许泪珠绡帕。C2掬空明和月待，宫锁水晶深夜。跃璧初圆，浮金不定，敌眼寒光射。水心龙镜，喜来翻不成把。
</font><p></p>
&nbsp;&nbsp;&nbsp;&nbsp;最恨对面BA5E娥，舞霓裳掌上，//下阙
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（寄别浔郡鲁教谕子振、李训道宗深・二之一）</font></span></font></font></p>
<ul>
&nbsp;&nbsp;&nbsp;&nbsp;南冠一载，西流万里，离怀孰不伤情。富贵邯郸，雨云巫峡，回头一梦空惊。谁辱又谁荣。问当时道德，今日功名。楚水吴山，向来多少送和迎。
</font><p></p>
&nbsp;&nbsp;&nbsp;&nbsp;长安古道长亭。叹马蹄不驻，车辙难停。薇老首阳，芝深商谷，时遥雾拥云平。此意已羞评。但金缄白雪，锦佩青萍。采竹昆仑，有时吹作凤凰鸣。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（二之二）</font></span></font></font></p>
<ul>
&nbsp;&nbsp;&nbsp;&nbsp;祖觞东馆，移舟南渡，江天云树离离。盘谷渔樵，舞雩风咏，渴心常望云霓。知与故人齐。念翼残犹铩，足蹶还羁。百折江流，峡猿水鸟助孤凄。
</font><p></p>
&nbsp;&nbsp;&nbsp;&nbsp;几回梦绕山西。耐疏篷夜雨，惊枕晨鸡。对无声诗，哦有声画，仪形已见端倪。回首暮云迷。又桐飞金井，燕落乌衣。有意相思，双鳞乘羽莫教迟。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（题洞箫亭）</font></span></font></font></p>
<ul>
&nbsp;&nbsp;&nbsp;&nbsp;凤舞汉阳月丽，龙吟汉水波飞。行云何事驻天涯。横玉危阑四倚。
</font><p></p>
&nbsp;&nbsp;&nbsp;&nbsp;问岳阳三度后，看尘世几番棋。鹤群何处未归来。冷落吴头楚尾。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（咏雪三调）</font></span></font></font></p>
<ul>
&nbsp;&nbsp;&nbsp;&nbsp;为问云间滕六，天工何事依违。冬前三白不时为。今日驾言春瑞。
</font><p></p>
&nbsp;&nbsp;&nbsp;&nbsp;瘦损穷彭泽柳，禁持杀傅岩梅。仁风反掌霁天威。都做一江流水。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;疏散履穿东郭，流离马没蓝关。瓜洲谁问卧袁安。孤负新年月半。
</font><p></p>
&nbsp;&nbsp;&nbsp;&nbsp;铁瓮成银瓮出，金山做玉山看。无知儿女不知寒。冰箸掌中争看。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;压雪江山亦老，迎春草木俱新。雪销春去逐飞轮。谁识静中机运。
</font><p></p>
&nbsp;&nbsp;&nbsp;&nbsp;浊浊坝头泥土，攘攘市上风尘。为何不住往来人。都被利名淘尽。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（咏云）</font></span></font></font></p>
<ul>
&nbsp;&nbsp;&nbsp;&nbsp;有信江头春色，无凭天上浮云。白衣苍狗又何频。岂是随风情性。
</font><p></p>
&nbsp;&nbsp;&nbsp;&nbsp;法受三千谪路，翻成万里思亲。瓜洲中道不逢人。谁寄江南春信。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font><span><font size="2" color="#FF00FF">（送前王通判惟善赴召）</font></span></font></font></p>
<ul>
&nbsp;&nbsp;&nbsp;&nbsp;昨夜城头望牛斗。金气横空作龙吼。朝天尺一鹤飞书，尊前夺我龙头友。风流江左后。青毡旧物曾坚守。念侨居、淮阳九载，闲却丝纶手。
</font><p></p>
&nbsp;&nbsp;&nbsp;&nbsp;花骢欲系无长柳。玉箸频挥翻短袖。凤凰台近月重圆，紫薇花暖香依旧。功名随分有。论交要在知心友。唱阳关、一杯别酒，先祝斯文寿。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（和韵寄别叶睢宁）</font></span></font></font></p>
<ul>
&nbsp;&nbsp;&nbsp;&nbsp;陵山载酒，泗河扬柁，尊前折尽将离。才试牛刀，俄惊凫舄，令人去后多思。休唱别离词。看玉函星铁，骑佩铜丝。丹凤鸣阳，碧梧栖尔最高枝。
</font><p></p>
&nbsp;&nbsp;&nbsp;&nbsp;等闲展对声词。对一庭明月，千里邦畿。西润家声，玉堂人物，夜窗梦果心期。才思浩无涯。若深航濂洛，峻驾峨眉。胸抱相思，银筝锦字莫教迟。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;飞雨一番，杜宇数声，东君又回。对花垂粉泪，舟移洛浦，柳眉颦黛，马走章台。南架海棠，北窗红药，都是当年手自栽。伤离别，想今朝去也，明日重来。
</font><p></p>
&nbsp;&nbsp;&nbsp;&nbsp;轩车且莫相催。待细把衷肠诉此怀。这画阑六曲，懒和月倚，朱帘十二，不与风开。青杏园林，朱樱酪酒，争似和羹雪后梅。那时节，好都将心事，分付多才。
</font><p></p>
</ul><p></p>
<p align="center"><font face="黑体" size="3" color="#000080">庆春宫</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;风送深冬，雪消残腊，天时人事相催。堂北迎萱，水东问柳，阿谁报道春回。土牛装罢，候葭g、先飞律灰。宜春宝字，是处人家，罗绮筵开。
</font><p></p>
&nbsp;&nbsp;&nbsp;&nbsp;三年客里情怀。千里亲闱，一寸灵台。彩燕金钗，青丝生菜，还思纤手安排。韶光是也，可人的、如今再来。介他眉寿，但原年年，春酒盈杯。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（题杨妃夜宴醉归图。上写秦虢二夫人、贵妃抱婴于马上）</font></span></font></font></p>
<ul>
&nbsp;&nbsp;&nbsp;&nbsp;日色隐花萼，清夜宴华清。梁州新曲初就，锦瑟按银筝。中坐太真妃子，列坐亲封秦虢，欢笑尽倾城。百斛金尊倒，一醉玉山倾。
</font><p></p>
&nbsp;&nbsp;&nbsp;&nbsp;扶上马，东小玉，右双成。绛纱笼烛高照，宫漏已三更。抱得禄儿归去，酒醒三郎何处，忽听鼓鼙惊。可惜马嵬恨，不得寄丹青。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（次韵寄别叶尹）</font></span></font></font></p>
<ul>
&nbsp;&nbsp;&nbsp;&nbsp;花骢柳外频嘶，使君底事拼人去。圯桥风月，睢陵桃李，几回良遇。我待君来，他催君去，谁留君住。想尊空北海，诗成东阁，这都是、欢娱处。
</font><p></p>
&nbsp;&nbsp;&nbsp;&nbsp;宝月才圆又缺，况人生、会难离易。驭风无计，缩地无术，问天无语。枯海为炉，赭山为炭，尽烧愁绪。把一心天地，一家南北，此身堪寄。
</font><p></p>
</ul><p></p>
<p align="center"><font face="黑体" size="3" color="#000080">醉春风</font><span><font size="2" color="#FF00FF">（三月二十七日出禁谪宁夏安置）</font></span></font></font></p>
<ul>
&nbsp;&nbsp;&nbsp;&nbsp;推枕床羞下。临鸾眉不画。妒深谁复白圭瑕。怕怕怕。飞燕班姬，昭君延寿，孰知淫雅。
</font><p></p>
&nbsp;&nbsp;&nbsp;&nbsp;背倚荼コ架。泪满鲛绡帕白头吟断怨琵琶。罢罢罢。采柏卖珠，牵萝补屋，顺天生化。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（咏惜花春起早）</font></span></font></font></p>
<ul>
&nbsp;&nbsp;&nbsp;&nbsp;好是三春景，都在百花轩。美人眠不成梦，早已绣帘掀。分付海棠睡足，检点牡丹开未，桃李寂无言。叶露联珠络，枝月坠金盆。
</font><p></p>
&nbsp;&nbsp;&nbsp;&nbsp;树铃索，高障槛，补篱藩。丁宁莺燕蜂蝶，上下莫争翻。遥想韶光九十，只恐花飞一片，瘦减玉颜温。不惮银瓶冷，汲井沃芳根。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（咏爱月夜眠迟）</font></span></font></font></p>
<ul>
&nbsp;&nbsp;&nbsp;&nbsp;三五嫦娥月，夜色正婵娟。自从窃药归去，天上几千年。试问广寒高处，为甚缺多圆少，此理孰为权。弦望知天定，离合可人怜。
</font><p></p>
&nbsp;&nbsp;&nbsp;&nbsp;典宫锦，歌水调，载楼船。谪仙居士何在，月色尚依然。遥想人生百岁，三万六千良夜，能得几时圆。莫遣金盆落，达曙照无眠。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（咏掬水月在手）</font></span></font></font></p>
<ul>
&nbsp;&nbsp;&nbsp;&nbsp;莲衬凌波步，笋浴影娥东。晚妆脂粉犹腻，雪洁弄春溶。恰似玉盘拈指，莫是金环脱腕，宝镜逐华容。好个明珠颗，落在掌窝中。
</font><p></p>
&nbsp;&nbsp;&nbsp;&nbsp;可人意，拿不住，握还空。骑鲸便欲深取，恐触卧骊龙。奈玉春纤冻也，那壁团圆何处，有影却无踪。不上广寒殿，便入水晶宫。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（咏弄花香满衣）</font></span></font></font></p>
<ul>
&nbsp;&nbsp;&nbsp;&nbsp;梦足芙蓉曙，步入牡丹丛。试将枝叶枚数，宠紫与娇红。如诉如歌体态，轻暖轻寒天气，春色把人烘。百斛沈檀味，两腋麝兰风。
</font><p></p>
&nbsp;&nbsp;&nbsp;&nbsp;春衫透，罗袜沁，暗回中。芳心能有多少，一点束千重。只恐游丝行露，漫惹狂蜂轻蝶，珍重惜仪容。兰蕙修芳佩，苹藻荐公宫。
</font><p></p>
</ul><p></p>
<p align="center"><font face="黑体" size="3" color="#000080">惜余春慢</font><span><font size="2" color="#FF00FF">（忆海棠）</font></span></font></font></p>
<ul>
&nbsp;&nbsp;&nbsp;&nbsp;不语佳人，多才名友，天遣伴吾幽独。令姿潘岳，太素何郎，争似一丛红玉。谁为织云锦裳，天孙巧处，暗空机轴。别离间、陡觉春风一度，电光惊目。
</font><p></p>
&nbsp;&nbsp;&nbsp;&nbsp;因念著、旧日欢娱，清平歌曲。板按玉人横竹。金盆月落，银烛纱笼，一刻千金难赎。微醉欲醒未醒，声声唤起，睡何时足。待移根、与赋归来，敢比渊明松菊。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;庭院深沈绝俗埃。绿苔因雨上层阶。画帘低卷燕归来。
</font><p></p>
&nbsp;&nbsp;&nbsp;&nbsp;月似有情中夜入，花何无语向人开。漫劳飞梦到天台。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（春暮）</font></span></font></font></p>
<ul>
&nbsp;&nbsp;&nbsp;&nbsp;时序去如流水，功名冷似寒灰。尽教江庾赋多才。一刻千金难买。
</font><p></p>
&nbsp;&nbsp;&nbsp;&nbsp;客里月圆月缺，尊前花落花开。春来何处带愁来。春去此愁还在。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;昨夜狂风今日雨。风雨相催，断送春归去。万计千方留不住。春归毕竟归何处。
</font><p></p>
&nbsp;&nbsp;&nbsp;&nbsp;好鸟如歌花解舞。花鸟无情，也诉离愁苦。流水落红芳草渡。明年好记归时路。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;月落桐梢杜宇啼。云埋芳树鹧鸪飞。夜阑分作送春诗。
</font><p></p>
&nbsp;&nbsp;&nbsp;&nbsp;山上安山经几载，口中添口又何时。相思一曲诉伊谁。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（思情）</font></span></font></font></p>
<ul>
&nbsp;&nbsp;&nbsp;&nbsp;自东君别后，对花柳、愈无聊。但旅寓年年，梦添夜夜，饭减朝朝。应怜此情何似，恰梅天、风雨正潇潇。奁玉有谁暖眼，带围漫自松腰。
</font><p></p>
&nbsp;&nbsp;&nbsp;&nbsp;深沈庭院好香烧。水远玉人遥。念信阻鸾笺，调空绿绮，字满鲛绡。东君也知人意，几黄昏、天际送兰桡。锦荔堂前载酒，梧桐月下吹箫。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏月）</font></span></font></font></p>
<ul>
&nbsp;&nbsp;&nbsp;&nbsp;娥眉淡伫。未约心先许。坐待不来来又去。直到碧窗深处。
</font><p></p>
&nbsp;&nbsp;&nbsp;&nbsp;雨云偏妒妖娇。几孤三五良宵。要见残妆新画，多应暮暮朝朝。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏星）</font></span></font></font></p>
<ul>
&nbsp;&nbsp;&nbsp;&nbsp;天孙自织。经纬天南北。明月楼台高百尺。玉手昔曾亲摘。
</font><p></p>
&nbsp;&nbsp;&nbsp;&nbsp;种榆人去何年。乘槎偶认张骞。报道秋期近也，好将巧思相传。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏风）</font></span></font></font></p>
<ul>
&nbsp;&nbsp;&nbsp;&nbsp;呼来吸去。毕竟为谁主。软力慢扶花柳舞。禁不住颠狂处。
</font><p></p>
&nbsp;&nbsp;&nbsp;&nbsp;等闲天易凉炎。每教人爱人嫌。最是相思病起，呼儿紧下珠帘。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏雨）</font></span></font></font></p>
<ul>
&nbsp;&nbsp;&nbsp;&nbsp;丝丝线线。惹起云根燕。万里江山春欲遍。多在梨花庭院。
</font><p></p>
&nbsp;&nbsp;&nbsp;&nbsp;经旬一见通宵。恍如身在蓝桥。记与巫山神女，不禁暮暮朝朝。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏云）</font></span></font></font></p>
<ul>
&nbsp;&nbsp;&nbsp;&nbsp;随风情性。聚散元无定。雨过黄昏收拾尽。送出月明花影。
</font><p></p>
&nbsp;&nbsp;&nbsp;&nbsp;谁言出岫无心。腾腾飞上巫岑。梦断不知何处，玉人鬓上斜簪。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏蝉）</font></span></font></font></p>
<ul>
&nbsp;&nbsp;&nbsp;&nbsp;娇声娇语。恰似深闺女。三叠琴心音一缕。D261在绿阴深处。
</font><p></p>
&nbsp;&nbsp;&nbsp;&nbsp;此音宁与人知。此身不与人欺。薄暮背将斜月，噤声飞上高枝。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏蚊）</font></span></font></font></p>
<ul>
&nbsp;&nbsp;&nbsp;&nbsp;三三两两。夜夜教人想。偷入霜绡斜隙帐。直到珊瑚枕上。
</font><p></p>
&nbsp;&nbsp;&nbsp;&nbsp;玉人梦绕江南。输他一饷肥甘。莫恨我心儿毒，只因你口儿馋。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏蝶）</font></span></font></font></p>
<ul>
&nbsp;&nbsp;&nbsp;&nbsp;轻姿傅粉。学得偷香俊。百紫千红人未问。先与芳心折损。
</font><p></p>
&nbsp;&nbsp;&nbsp;&nbsp;一生天赋风流。不知节去蜂愁。堪笑庄周老子，将身梦里追游。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏蛙）</font></span></font></font></p>
<ul>
&nbsp;&nbsp;&nbsp;&nbsp;黄梅雨住。青草池塘暮。轻许天然乐两部。遥想周郎不顾。
</font><p></p>
&nbsp;&nbsp;&nbsp;&nbsp;生憎利口喃喃。凭谁井塞泥缄。最是玉人枕上，几回梦断江南。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏萤）</font></span></font></font></p>
<ul>
&nbsp;&nbsp;&nbsp;&nbsp;星星散散。绕地无人管。一点寒光虽有烂。飞不到河西畔。
</font><p></p>
&nbsp;&nbsp;&nbsp;&nbsp;画堂花暗银G。井阑添个双双。欲照相思两字，藉风扶过虚窗。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（咏促织）</font></span></font></font></p>
<ul>
&nbsp;&nbsp;&nbsp;&nbsp;啾啾唧唧。夜夜鸣东壁。如诉如歌如涕泣。乱我离怀似织。
</font><p></p>
&nbsp;&nbsp;&nbsp;&nbsp;画堂帘幕沈深。美人睡稳香衾。懒妇知眠到晓，尔虫枉自劳心。
</font><p></p>
</ul><p></p>
<p align="center"><font face="黑体" size="3" color="#000080">醉春风</font><span><font size="2" color="#FF00FF">（闺情）</font></span></font></font></p>
<ul>
&nbsp;&nbsp;&nbsp;&nbsp;陌上轮蹄满。花间蜂蝶乱。画帘低卷对南山。□□□。轻暖轻寒，乍晴乍雨，风流云散。
</font><p></p>
&nbsp;&nbsp;&nbsp;&nbsp;罗袖伤春晚。纨扇惊秋换。谁将白雪污青鬟。懒懒懒。金屋笙歌，茅檐风月，悲欢相伴。
</font><p></p>
</ul><p></p>
<p align="center"><font face="黑体" size="3" color="#000080">玉蝴蝶</font><span><font size="2" color="#FF00FF">（雨中对紫薇）</font></span></font></font></p>
<ul>
&nbsp;&nbsp;&nbsp;&nbsp;好是春光秋色，天工巧处，都上花枝。更值云情雨态，净沐芳姿。醉相扶、霓裳舞困，眠未得、宫锦淋漓。有谁知。眼空相对，心系相思。
</font><p></p>
&nbsp;&nbsp;&nbsp;&nbsp;相思。鲛绡帕上，珠悬红泪，水洗胭脂。寂寞阑干，无言暗忆旧游时。五花骢、载将郎去，双喜鹊、报道郎归。卜佳期。梦回巫峡，春在瑶池。
</font><p></p>
</ul><p></p>
<p align="center"><font face="黑体" size="3" color="#000080">千秋岁引</font><span><font size="2" color="#FF00FF">（咏前）</font></span></font></font></p>
<ul>
&nbsp;&nbsp;&nbsp;&nbsp;濯锦丰姿，新凉台阁。懊悔巫云太轻薄。琵琶未诉衣衫湿，菱花不照胭脂落。凤凰池，鸯鸯殿，重金钥。
</font><p></p>
&nbsp;&nbsp;&nbsp;&nbsp;春色画船何处泊。秋色丹青人难摸。可惜风流总闲却。此情不与人知道，知时只恐人挠著。碧窗前，银灯下，陪孤酌。
</font><p></p>
</ul><p></p>
<p align="center"><font face="黑体" size="3" color="#000080">玉蝴蝶</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;金井梧桐飞报，秋期近也，乌鹊成桥。为问双星何事，长待今宵。别今年、新欢暂展，更五鼓、旧恨重摇。黯魂销。两情脉脉，一水迢迢。
</font><p></p>
&nbsp;&nbsp;&nbsp;&nbsp;寂寥。寄言儿女，纵能多巧笑，奚暇相调。暗想离愁，人间天上古来饶。但心坚、天长地久，何意在、雨暮云朝。宝香烧。无缘驾海，有分吹箫。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（春游）</font></span></font></font></p>
<ul>
&nbsp;&nbsp;&nbsp;&nbsp;值升平海宇，又春色、与俱还。向杨柳楼台，海棠庭院，红药阑干。可人好风良月，都收拾入锦囊间。心事已超尘外，天公分付人间。
</font><p></p>
&nbsp;&nbsp;&nbsp;&nbsp;世途陆海拥波澜。回首梦中看。想酒醒罗浮，云空巫峡，饭熟邯郸。从兹破琴煮鹤，猗兰不用对人弹。粗足少游衣食，何妨司马江山。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（和雪后过瓜洲渡韵）</font></span></font></font></p>
<ul>
&nbsp;&nbsp;&nbsp;&nbsp;问津扬子江头，滔滔潮汐东流去。六朝文物，千年陈迹，几更乌兔。天限东南，水流今古，地分吴楚。喜壮游千里，桑孤蓬矢，功名事、儒生语。
</font><p></p>
&nbsp;&nbsp;&nbsp;&nbsp;翘首石头城北，簇楼台、远连芳树。雪销天气，澄江如练，碧峰无数。银瓮春回，金山钟晓，梦闲鸥鹭。早归来，尽日风平人静，孤舟横渡。
</font><p></p>
</ul><p></p>
<p align="center"><font face="黑体" size="3" color="#000080">望远行</font></font></font></p>
<ul>
&nbsp;&nbsp;&nbsp;&nbsp;城头初鼓，天街上、渐渐行人声悄。半窗风月，一枕新凉，睡熟不知天晓。最是家山千里，远劳归梦，待说离情难觉。觉来时，帘外数声啼鸟。
</font><p></p>
&nbsp;&nbsp;&nbsp;&nbsp;谁道。为甚新来消瘦，底事恹恹烦恼。不是悲花，非干病酒，有个离肠难扫。怅望江南，天际白云飞处，念我高堂人老。寸草心，朝夕怎宽怀抱。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;记得年时，离筵上、把梅花折。还经尽、江南烟雨，淮阳风雪。寒食清明都过了，看看又到端阳节。倚阑干、屈指数流光，经年别。
</font><p></p>
&nbsp;&nbsp;&nbsp;&nbsp;心一寸、肠千结。千里梦、三更月。□晓来寒透，不堪愁绝。羞见慈乌啼反哺，厌闻乳燕调新舌。睹禽物、愈觉倍伤情，归心切。
</font><p></p>
</ul><p></p>
<p align="center"><font face="黑体" size="3" color="#000080">惜余春慢</font></font></font></p>
<ul>
&nbsp;&nbsp;&nbsp;&nbsp;阑葺疏芦，帘编小苇，好个清幽公馆。栽槐夹道，种菊盈轩，景物便堪吟玩。门外一番雨余，嫩绿缘枝，浅清清眼。悄无人，一枕新凉睡觉，燕泥香暖。
</font><p></p>
&nbsp;&nbsp;&nbsp;&nbsp;蓦地里、对景伤怀，思量无限。回首故园春远。松期竹待，壑诮林嘲，苦被浮名牵绊。一种思情最长，万叠江山，怎生遮断。向北堂见了，忘忧萱草，此心方满。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;疏帘揭。云端仰见娟娟月。娟娟月。不应何恨，照人离别。
</font><p></p>
&nbsp;&nbsp;&nbsp;&nbsp;闭门独睡空愁绝。BA5E娥梦里低低说。低低说。悲欢离合，阴晴圆缺。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（中秋不见月）</font></span></font></font></p>
<ul>
&nbsp;&nbsp;&nbsp;&nbsp;雾失南楼，云低东阁。枝头不见南飞鹊。BA5E娥何事太多情，今宵故误年时约。
</font><p></p>
&nbsp;&nbsp;&nbsp;&nbsp;天易阴晴，人多哀乐。从来此事难凭度。匆匆又是隔年期，且烧银烛酬高酌。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;新酒初香菊半含。月也三三。日也三三。登高已约上崭岩。世事相担。风雨相担。
</font><p></p>
&nbsp;&nbsp;&nbsp;&nbsp;头上茱萸颠倒簪。身在河南。心在江南。渊明何日解征骖。俯也何惭。仰也何惭。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（咏菊）</font></span></font></font></p>
<ul>
&nbsp;&nbsp;&nbsp;&nbsp;三径芳根自不群。每于霜后播清芬。枝头蛱蝶如羞见，篱外征鸿不可闻。
</font><p></p>
&nbsp;&nbsp;&nbsp;&nbsp;情脉脉，思纷纷。绕窗吟咏理余薰。卷帘人在西风里，知是新来瘦几分。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;声迹随风，浪痕如霰。蓝桥路远无由见。黄昏肠断倚阑时，看看数尽南飞雁。
</font><p></p>
&nbsp;&nbsp;&nbsp;&nbsp;日理丝机，宵拈针线。春秋不管莺和燕。欲将心事诉佳期，回文直上金銮殿。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;梅压宫妆，柳横眉黛。都将留得春光在。弄琴台上忽相逢，吹箫月下曾相待。
</font><p></p>
&nbsp;&nbsp;&nbsp;&nbsp;海燕春归，江鸿秋迈。到头总是恩和爱。佳期约在白云间，一团和气春如海。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
