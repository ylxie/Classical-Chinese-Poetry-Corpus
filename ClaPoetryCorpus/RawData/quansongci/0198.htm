<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;黎廷瑞</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">大江东去</font><span><font size="2" color="#FF00FF">（题项羽庙）</font></span></font></font></p>
<ul>
&nbsp;&nbsp;&nbsp;&nbsp;鲍鱼腥断，楚将军、鞭虎驱龙而起。空费咸阳三月火，铸就金刀神器。垓下兵稀，阴陵道隘，月黑云如垒。楚歌B278发，山川都姓刘矣。
</font><p></p>
&nbsp;&nbsp;&nbsp;&nbsp;悲泣呼醒虞姬，和伊死别，雪刃飞花髓。霸业休休难不逝，英气乌江流水。古庙颓垣，斜阳老树，遗恨鸦声里。兴亡休问，高陵秋草空翠。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（元旦）</font></span></font></font></p>
<ul>
&nbsp;&nbsp;&nbsp;&nbsp;密炬瑶霞光颤酒。翠柏红椒，细翦青丝韭。且劝金樽千万寿。年时芳梦休回首。
</font><p></p>
&nbsp;&nbsp;&nbsp;&nbsp;小雨轻寒风满袖，下却帘儿，莫遣梅花瘦。万点鹅黄春色透。玉箫吹上江南柳。
</font><p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（金陵怀古）</font></span></font></font></p>
<ul>
&nbsp;&nbsp;&nbsp;&nbsp;恨巨灵、多事凿长江，消沈几英雄。恨乌江亭长，天机轻泄，说与重瞳。更恨南阳耕叟，撺掇紫髯翁。一弹金陵土，战虎争龙。
</font><p></p>
&nbsp;&nbsp;&nbsp;&nbsp;杯酒凤凰台上，对石城流水，钟阜诸峰。问六朝陵阙，何处是遗踪。后庭花、更无留响，渺春潮、残照笛声中。悲欢梦，芜城杨柳，几度春风。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（金陵雪后西望）</font></span></font></font></p>
<ul>
&nbsp;&nbsp;&nbsp;&nbsp;不知玄武湖中，一瓢春水何人借。裁冰翦雨，等闲占断，桃花春社。古阜花城，玉龙盐虎，夕阳图画。是东风吹就，明朝吹散，又还是、东风也。
</font><p></p>
&nbsp;&nbsp;&nbsp;&nbsp;回首当时光景，渺秦淮、绿波东下。滔滔江水，依依山色，悠悠物化。璧月琼花，世间消得，几多朝夜。笑乌衣、不管春寒，只管说、兴亡话。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（乌衣园）</font></span></font></font></p>
<ul>
&nbsp;&nbsp;&nbsp;&nbsp;醉罢黑瑶池。渺渺春云海峤归。画栋珠帘成昨梦，谁知。百姓人家几度非。
</font><p></p>
&nbsp;&nbsp;&nbsp;&nbsp;相对语斜晖。肠断江城柳絮飞。再见玉郎应不认，堪悲。也被缁尘染素衣。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（舒州）</font></span></font></font></p>
<ul>
&nbsp;&nbsp;&nbsp;&nbsp;秋怀骚屑。卧听萧萧叶。四壁寒蛩吟不歇。旧恨新愁都说。
</font><p></p>
&nbsp;&nbsp;&nbsp;&nbsp;疏疏雨打栖鸦。月痕犹在窗纱。一夜西风能紧，明朝瘦也黄花。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（惜别）</font></span></font></font></p>
<ul>
&nbsp;&nbsp;&nbsp;&nbsp;别易见时难。万水千山。参商烟树暮云间。料想凤凰城里梦，夜夜归鞍。
</font><p></p>
&nbsp;&nbsp;&nbsp;&nbsp;杨柳上楼闲。倚遍阑干。东风翦翦雨珊珊。落尽桃花无可落，只管春寒。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;一曲离愁浅黛埂Ｔ品渺渺下烟津。山长水远客愁新。
</font><p></p>
&nbsp;&nbsp;&nbsp;&nbsp;柳絮低迷千里梦，桃花荡漾一江春。小楼疏雨可怜人。
</font><p></p>
</ul><p></p>
<p align="center"><font face="黑体" size="3" color="#000080">祝英台近</font><span><font size="2" color="#FF00FF">（闺怨）</font></span></font></font></p>
<ul>
&nbsp;&nbsp;&nbsp;&nbsp;彩云空，香雨霁。一梦千年事。碧幌如烟，却扇试新睡。恁时杨柳阑干，芙蓿池馆，还只似、如今天气。
</font><p></p>
&nbsp;&nbsp;&nbsp;&nbsp;远山翠。空相思，淡扫修眉，盈盈照秋水。落日西风，借问雁来未。只愁雁到来时，又无消息，只落得、一番憔悴。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寄奥屯竹庵察副留金陵约游扬州不果）</font></span></font></font></p>
<ul>
&nbsp;&nbsp;&nbsp;&nbsp;腰缠十万贯，骑鹤上扬州。诗翁那得有此，天地一扁舟。二十四番风信，二十四桥风景，正好及春游。挂席欲东下，烟雨暗层楼。
</font><p></p>
&nbsp;&nbsp;&nbsp;&nbsp;紫绮冠，绿玉杖，黑貂裘。沧波万里，浩荡踪迹寄浮鸥。想杀南台御史，笑杀南州孺子，何事此淹留。远思渺无极，日夜大江流。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（赋竹樽）</font></span></font></font></p>
<ul>
&nbsp;&nbsp;&nbsp;&nbsp;千亩君封，新移就、美泉天禄。形制古，椰樽嫌窄，瓠壶嫌俗。爱酒步兵缘业重，平生所愿何时足。再来生、竟堕此林中，充其腹。
</font><p></p>
&nbsp;&nbsp;&nbsp;&nbsp;秋入洞，鉴金筑。春出户，跳珠玉。想宜城九酝，叶光凝绿。驴背夕阳同倒载，醉乡只在E059B552谷。问东坡、何独饮松醪，还思肉。
</font><p></p>
</ul><p></p>
<p align="center"><font face="黑体" size="3" color="#000080">糖多令</font></font></font></p>
<ul>
&nbsp;&nbsp;&nbsp;&nbsp;月涧禅师不应，放棹东湖，夜色皎然。见心用龙洲少年游韵赋词，因次韵\\
</font><p></p>
&nbsp;&nbsp;&nbsp;&nbsp;回棹百花洲。迢迢碧玉流。听笛声、何处高楼。如此江山无此客，虽有酒、奈何秋。
</font><p></p>
&nbsp;&nbsp;&nbsp;&nbsp;呼月出云头。问渠能饮不。笑人间、元自无愁。可惜月翁呼不出，呼得出、载同游。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;游丝千万暖风柔。只系得春愁。恨杀啼莺句引，孤他语燕攀留。
</font><p></p>
&nbsp;&nbsp;&nbsp;&nbsp;纵然留住，香红吹尽，春也堪羞。去去不堪回首，斜阳一点西楼。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（寓城思归竹庵留行赋呈）</font></span></font></font></p>
<ul>
&nbsp;&nbsp;&nbsp;&nbsp;暖云挟雨洗香埃。划地峭寒催。燕儿知否，莺儿知否，厮句春回。
</font><p></p>
&nbsp;&nbsp;&nbsp;&nbsp;小楼日日重帘卷，应是把人猜。杏花如许，桃花如许，不见归来。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（濡溪悼旧）</font></span></font></font></p>
<ul>
&nbsp;&nbsp;&nbsp;&nbsp;曲屏深院赴幽期。心事梦云知。佩环零乱何处，江上草离离。
</font><p></p>
&nbsp;&nbsp;&nbsp;&nbsp;日平西，天似幕，月如眉。依稀还记，两岸杨花，送上船时。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（落星寺）</font></span></font></font></p>
<ul>
&nbsp;&nbsp;&nbsp;&nbsp;帆影斜阳里。与芦花、分风飞过、落星遗此。瓦老苔荒钟鼓陋，斑剥残碑无几。想此处、阅人多矣。天上白榆犹落去，况人间、一瞬浮花蕊。问五老，笑而已。
</font><p></p>
&nbsp;&nbsp;&nbsp;&nbsp;仙翁当日曾挥尘。拍阑干、浩歌音响，振鱼龙耳。九十余年无人问，遗韵半江烟水。慨宇宙、风涛如许。安得六丁移此石，去横身、作个中流砥。长唱罢，冥鸿起。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（泛大江）</font></span></font></font></p>
<ul>
&nbsp;&nbsp;&nbsp;&nbsp;巨舟双舻鸣鹅鹳。千万顷、玻璃面。宇宙浮萍堪永叹。黄唐开辟，秦隋争战。不把江山换。
</font><p></p>
&nbsp;&nbsp;&nbsp;&nbsp;芦花新雪秋撩乱。何处渔舟起孤`。一片古愁萦不断。平沙矮树，溪烟荒岸。落日西风雁。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（题永平监前刘氏小楼）</font></span></font></font></p>
<ul>
&nbsp;&nbsp;&nbsp;&nbsp;远山如簇，对楼前、浓抹淡妆新翠。应是西湖湖上景，移过江南千里。旧日春光，重归杨柳，苒苒黄金缕。市声分付，画桥之外流水。
</font><p></p>
&nbsp;&nbsp;&nbsp;&nbsp;最好叠观泥金，危城带粉，文笔双峰倚。烟寺晚钟渔浦笛，都入王维画里。欹枕方床，凭阑往古，世界浮萍耳。湖天风紧，白鸥欲下还起。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（呈谭龙山）</font></span></font></font></p>
<ul>
&nbsp;&nbsp;&nbsp;&nbsp;锦袍何处，向旧江、衰草寒芦萧瑟。瀛馆神仙挥玉尘，唤醒诗酒魂魄。走电飞虹，惊涛触石，举目乾坤窄。油然归去，短篷多载风月。
</font><p></p>
&nbsp;&nbsp;&nbsp;&nbsp;好在雨外云根，水边石上，鸥鹭盟重结。见说西湖湖上路，香沁梅梢新雪。驾白麒麟，鞭青鸾凤，次第孤山客。吾今西啸，寄诗先与逋仙说。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（菊酒）</font></span></font></font></p>
<ul>
&nbsp;&nbsp;&nbsp;&nbsp;小小黄花尔许愁。楚事悠悠。晋事悠悠。荒芜三径渺中洲。开几番秋。落几番秋。
</font><p></p>
&nbsp;&nbsp;&nbsp;&nbsp;不是孤芳万古留。餐亦堪羞。采亦堪羞。离骚赋罢酒新N。醒也风流。醉也风流。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（九日登城）</font></span></font></font></p>
<ul>
&nbsp;&nbsp;&nbsp;&nbsp;荒城落日西风，满街芳草无行路。楼台羽化，萤飞故苑，蛩吟残础。不减承平，半湖秋月，隔溪烟树。慨江南风景，一朝如许，教人恨、王夷甫。
</font><p></p>
&nbsp;&nbsp;&nbsp;&nbsp;对酒强推愁去。酒醒来、愁远如故。青萍三尺，阴符一卷，土花尘蠹。试问黄花，花知余否，沈吟无语。拍阑干，空羡平沙落雁，沧波归鹭。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（雨中春怀呈准轩）</font></span></font></font></p>
<ul>
&nbsp;&nbsp;&nbsp;&nbsp;清明寒食。过了空相忆。千里音书无处觅。渺渺乱芜摇碧。
</font><p></p>
&nbsp;&nbsp;&nbsp;&nbsp;苍天雨细风斜。小楼燕子谁家。只道春寒都尽，一分犹在桐花。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（梅花十阕）</font></span></font></font></p>
<ul>
&nbsp;&nbsp;&nbsp;&nbsp;云根屋。东风四壁花如玉。花如玉。水仙伤婉，山矾伤俗。
</font><p></p>
&nbsp;&nbsp;&nbsp;&nbsp;高标懒趁时妆束。一丘一壑便幽独。便幽独。商山四皓，首阳孤竹。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;罗浮暮。青松林下相逢处。相逢处。缟衣素袂，沈吟无语。
</font><p></p>
&nbsp;&nbsp;&nbsp;&nbsp;行云飞入瑶台路。梦回飘渺香风度。香风度。参横月落，几声翠羽。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;叶叶里。一枝冷浸铜瓶水。铜瓶水。飞英簇簇，砚屏香几。
</font><p></p>
&nbsp;&nbsp;&nbsp;&nbsp;夜阑雪片敲窗纸。半衾芳梦相料理。相料理。梨花漠漠，江南千里。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;春脉脉。含章檐下妆宫额。妆宫额。也还点画，村烟茅结。
</font><p></p>
&nbsp;&nbsp;&nbsp;&nbsp;人间天上俱清绝。风流大似东坡客。东坡客。玉堂如玉，雪堂如雪。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;红苞拆。巡檐一笑风情别。风情别。广平空道，心肠如铁。
</font><p></p>
&nbsp;&nbsp;&nbsp;&nbsp;灞桥更有狂吟客。短鞭破帽貂裘窄。貂裘窄。瘦驴卓耳，一鞍风雪。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;春来了。孤根矫树花开早。花开早。水村山郭，嫩红清晓。
</font><p></p>
&nbsp;&nbsp;&nbsp;&nbsp;陇头休处鳞鸿杳。一枝欲寄行人少。行人少。大江南岸，北风低草。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;齐山顶。扫开残雪簪花饮。簪花饮。樽前人唱，暗香疏影。
</font><p></p>
&nbsp;&nbsp;&nbsp;&nbsp;枝南枝北迢迢恨。春风旧梦难重省。难重省。小窗斜月，薄酲残醒。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;花孤冷。海棠聘与花应肯。花应肯。海棠只是，无香堪恨。
</font><p></p>
&nbsp;&nbsp;&nbsp;&nbsp;香无却有仙风韵。能争几日芳期近。芳期近。东风何事，不留花等。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;醒人眼。一枝玉雪疏篱晚。疏篱晚。精神旷逸，风姿凝远。
</font><p></p>
&nbsp;&nbsp;&nbsp;&nbsp;幽香零乱无人管。依依春恨天涯满。天涯满。霜城戍角，月楼羌管。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;幽香歇。玉龙吹彻花如雪。花如雪。小桥流水，不胜愁绝。
</font><p></p>
&nbsp;&nbsp;&nbsp;&nbsp;横梢翦入生绡墨。翠阴青子盈盈结。盈盈结。淡烟微雨，江南三月。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
