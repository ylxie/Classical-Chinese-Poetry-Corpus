<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;廖&nbsp;刚</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">望江南二首</font><span><font size="2" color="#FF00FF">（送黄冕仲知福唐）</font></span></font></font></p>
<ul>
&nbsp;&nbsp;&nbsp;&nbsp;无诸好，方面镇全闽。千骑泛云归洞府，三山明玉外风尘。依约是蓬瀛。
</font><p></p>
&nbsp;&nbsp;&nbsp;&nbsp;贤刺史，龙虎擅香名。金花已传当日梦，锦衣聊慰故乡情。和气万家春。又无诸好，金地遍重城。乌石亭危千嶂合，荔枝楼暖百花明。十里暮潮平。
</font><p></p>
&nbsp;&nbsp;&nbsp;&nbsp;贤刺史，来暮相欢迎。终向凤池朝紫极，暂依猿洞驻朱轮。风月锦堂春。
</font><p></p>
</ul><p></p>
<p align="center"><font face="黑体" size="3" color="#000080">满路花</font><span><font size="2" color="#FF00FF">（和敏叔中秋词・癸巳，周守约敏叔来作中秋）</font></span></font></font></p>
<ul>
&nbsp;&nbsp;&nbsp;&nbsp;雨霁烟波阔，雁度陇云愁。西风庭院不胜秋。桂华光满，偏照最高楼。东山携妓约，故人千里，夜来为舣仙舟。
</font><p></p>
&nbsp;&nbsp;&nbsp;&nbsp;明眸皓齿，歌舞总名流。恼人情态物中尤。阳春一曲，谁把万金酬。便好拼沉醉，此夕娥，共须着意攀留。
</font><p></p>
</ul><p></p>
<p align="center"><font face="黑体" size="3" color="#000080">望江南二首</font><span><font size="2" color="#FF00FF">（贺毛检讨生辰）</font></span></font></font></p>
<ul>
&nbsp;&nbsp;&nbsp;&nbsp;柯山瑞，云路玉桥横。六月天香琼蕊秀，千年人瑞昴星明。风露湿麒麟。
</font><p></p>
&nbsp;&nbsp;&nbsp;&nbsp;廊庙器，冰雪照精神。妙世文章凌贾马，致君事业富姬衡。松桧倚青青。
</font><p></p>
</ul><p></p>
<p align="center"><font face="黑体" size="3" color="#000080">望江南</font></font></font></p>
<ul>
&nbsp;&nbsp;&nbsp;&nbsp;蓬山晓，龟鹤倚芝庭。云覆宝熏迷舞凤，玉扶琼液荐文星。棠荫署风清。
</font><p></p>
&nbsp;&nbsp;&nbsp;&nbsp;人尽道，天遣瑞升平。九万鹏程才振翼，八千椿寿恰逢春。貂衮瞩公荣。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;因戏作云。乙未云间舟中。\\
</font><p></p>
&nbsp;&nbsp;&nbsp;&nbsp;月桥风槛水边居。画楼三鼓初。草堂收拾读闲书。起看清夜徂。
</font><p></p>
&nbsp;&nbsp;&nbsp;&nbsp;闲想像，尽踌躇。玉牌金字铺。梦魂纵有也成虚。那堪和梦无。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（次韵知点）</font></span></font></font></p>
<ul>
&nbsp;&nbsp;&nbsp;&nbsp;论长校短，总是非闲誉。光景百年中，似难留、长江东去。随缘游戏，触□寄高情，西楼月，北窗风，鸲鹆尊前舞。
</font><p></p>
&nbsp;&nbsp;&nbsp;&nbsp;故人襟韵，千里心相许。飞骑趁花时，正名园、揉风洗雨。玻璃潋滟，聊共醉红裙，阳春曲，碧云词，慷慨怀千古。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
