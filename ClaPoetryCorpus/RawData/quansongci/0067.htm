<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王&nbsp;灼</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;台绝顶，望明月山二十里许，有怀美人，归作此词。山附县郭，仲文居其下，公才居亦近之。贾浪仙诗云：“长江飞鸟外，主簿跨驴归。”又云：“长江频雨后，明月众星中。”予故取其语\\
</font><p></p>
&nbsp;&nbsp;&nbsp;&nbsp;长江飞鸟外，明月众星中。今来古往如此，人事几秋风。又对团团红树，独跨蹇驴归去，山水淡丰容。远色动愁思，不见两诗翁。
</font><p></p>
&nbsp;&nbsp;&nbsp;&nbsp;酒如渑，谈如绮，气如虹。当时痛饮狂醉，只许赏心同。响绝光沈休问，俯仰之间陈迹，我亦老飘蓬。望久碧云晚，一雁度寒空。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（次韵赠戴时行）</font></span></font></font></p>
<ul>
&nbsp;&nbsp;&nbsp;&nbsp;漠漠郊原荒宿草。黄花趁得秋风早。万里岷峨归梦到。东篱好。未应花似行人老。
</font><p></p>
&nbsp;&nbsp;&nbsp;&nbsp;古往今来成一笑。为君醉里销沈了。不用登临欹短帽。愁绝□。吴霜点鬓教谁扫。
</font><p></p>
</ul><p></p>
<p align="center"><font face="黑体" size="3" color="#000080">醉花阴</font><span><font size="2" color="#FF00FF">（送夏立夫）</font></span></font></font></p>
<ul>
&nbsp;&nbsp;&nbsp;&nbsp;平生五色江淹笔。合占金闺籍。桃李满城春，恨□屏□，只作三年客。
</font><p></p>
&nbsp;&nbsp;&nbsp;&nbsp;画船暂系河桥侧。一醉分南北。惆怅酒醒时，雨笠风蓑，似旧无人识。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（填太白应制词）</font></span></font></font></p>
<ul>
&nbsp;&nbsp;&nbsp;&nbsp;东风归早。已绿瀛洲草。紫殿红楼春正好。杨柳半和烟袅。
</font><p></p>
&nbsp;&nbsp;&nbsp;&nbsp;玉舆遍绕花行。初闻百啭新莺。历历因风传去，千门万户春声。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（妓诉状立厅下）</font></span></font></font></p>
<ul>
&nbsp;&nbsp;&nbsp;&nbsp;坠红飘絮。收拾春归去。长恨春归无觅处。心事顾谁分付。
</font><p></p>
&nbsp;&nbsp;&nbsp;&nbsp;卢家小苑回塘。于飞多少鸳鸯。纵使东墙隔断，莫愁应念王昌。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（赋登楼）</font></span></font></font></p>
<ul>
&nbsp;&nbsp;&nbsp;&nbsp;休惜余春，试来把酒留春住。问春无语。帘卷西山雨。
</font><p></p>
&nbsp;&nbsp;&nbsp;&nbsp;一掬愁心，强欲登高赋。山无数。烟波无数。不放春归去。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;一样婵娟别样清。眼明初识董双成。香风随步过帘旌。
</font><p></p>
&nbsp;&nbsp;&nbsp;&nbsp;笑捧玉觞频劝客，浣溪沙里转新声。花间侧听有流莺。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;别来杨柳团轻絮。摆撼春风去。小园桃李却依依。犹自留花不发、待郎归。
</font><p></p>
&nbsp;&nbsp;&nbsp;&nbsp;枝头便觉层层好。信是花相恼。觥船一棹百分空。拚了如今醉倒、闹香中。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;姚黄真是花中主。个个寻芳去。春光能有几多时。莫遣无花空折、断肠枝。
</font><p></p>
&nbsp;&nbsp;&nbsp;&nbsp;蜂媒蝶使争撩乱。应妒传觞缓。问花端的为谁开。拟作移春小槛、载归来。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和令狐公子）</font></span></font></font></p>
<ul>
&nbsp;&nbsp;&nbsp;&nbsp;风柔日薄江村路。一鞭又逐春光去。胡蝶作团飞。竹间桃李枝。
</font><p></p>
&nbsp;&nbsp;&nbsp;&nbsp;醉魂招不得。一半随春色。桃李□无多。其如风日何。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;小砑碧霞笺，不见近来消息。玉骨瘦无一把，又不成空忆。
</font><p></p>
&nbsp;&nbsp;&nbsp;&nbsp;炉熏歇尽烛花残，佳梦了难得。二十五声秋点，最知人端的。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;来匆匆。去匆匆。短梦无凭春又空。难随郎马踪。
</font><p></p>
&nbsp;&nbsp;&nbsp;&nbsp;山重重。水重重。飞絮流云西复东。音书何处通。
</font><p></p>
</ul><p></p>
<p align="center"><font face="黑体" size="3" color="#000080">酒泉子</font><span><font size="2" color="#FF00FF">（送诣夫成都作。重九）</font></span></font></font></p>
<ul>
&nbsp;&nbsp;&nbsp;&nbsp;锦水花林，前度刘郎行乐处，当时桃李卧莓苔。又重来。
</font><p></p>
&nbsp;&nbsp;&nbsp;&nbsp;今年菊蕊为君开。赖有诗情浑似旧，西风斜日上高台。醉千回。
</font><p></p>
</ul><p></p>
<p align="center"><font face="黑体" size="3" color="#000080">恨来迟</font></font></font></p>
<ul>
&nbsp;&nbsp;&nbsp;&nbsp;柳暗汀洲，最春深处，小宴初开。似泛宅浮家，水平风软，咫尺蓬莱。
</font><p></p>
&nbsp;&nbsp;&nbsp;&nbsp;更劝君、吸尽紫霞杯。醉看鸾凤徘徊。正洞里桃花，盈盈一笑，依旧怜才。
</font><p></p>
</ul><p></p>
<p align="center"><font face="黑体" size="3" color="#000080">春光好</font></font></font></p>
<ul>
&nbsp;&nbsp;&nbsp;&nbsp;和醉梦，上峥嵘。忆娉婷。回首锦江烟一色，不分明。
</font><p></p>
&nbsp;&nbsp;&nbsp;&nbsp;翻为离别牵情。娇啼外、没句丁宁。紫陌绿窗多少恨，两难平。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（早春感怀）</font></span></font></font></p>
<ul>
&nbsp;&nbsp;&nbsp;&nbsp;命啸无人啸，含娇何处娇。江南烟水太迢迢。璧月琼枝空想、夜和朝。
</font><p></p>
&nbsp;&nbsp;&nbsp;&nbsp;目断肠随断，魂销骨更销。琐窗风雨不相饶。犹似西湖一枕、听寒潮。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（春思）</font></span></font></font></p>
<ul>
&nbsp;&nbsp;&nbsp;&nbsp;暖风和雨暗楼台。余寒巧作愁媒。半春怀抱向谁开。忍泪千回。
</font><p></p>
&nbsp;&nbsp;&nbsp;&nbsp;断梦已随烟篆，醉魂空琼杯。小窗瞥见一枝梅。疑误君来。
</font><p></p>
</ul><p></p>
<p align="center"><font face="黑体" size="3" color="#000080">七娘子</font></font></font></p>
<ul>
&nbsp;&nbsp;&nbsp;&nbsp;花明雾暗非花雾。似春屏、短梦无凭据。夜月将来，晓灯催去。半衾余暖空留住。
</font><p></p>
&nbsp;&nbsp;&nbsp;&nbsp;情柔意密愁千缕。想一声、鸡唱东城路。暂作行云，暂为行雨。阳台望极人何处。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（政和癸丑）</font></span></font></font></p>
<ul>
&nbsp;&nbsp;&nbsp;&nbsp;飞霞半缕。收尽一天风和雨。可惜黄昏。残角疏钟要断魂。
</font><p></p>
&nbsp;&nbsp;&nbsp;&nbsp;双鱼传信。只道横塘消息近。心事悠悠。同向春风各自愁。
</font><p></p>
</ul><p></p>
<p align="center"><font face="黑体" size="3" color="#000080">一落索</font></font></font></p>
<ul>
&nbsp;&nbsp;&nbsp;&nbsp;昨夜封枝寒雪。暗堆残叶。佳人醉里插钗梁，更不问、眠时节。
</font><p></p>
&nbsp;&nbsp;&nbsp;&nbsp;绣被重重夜彻。烛光明灭。枕旁争听落檐声，更不问、醒时节。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font></font></font></p>
<ul>
&nbsp;&nbsp;&nbsp;&nbsp;东风已有归来信，先返梅魂。雪斗纷纷。更引蟾光过璧门。
</font><p></p>
&nbsp;&nbsp;&nbsp;&nbsp;绿衣小凤枝头语，我有嘉宾。急泛清尊。莫待江南烂漫春。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
