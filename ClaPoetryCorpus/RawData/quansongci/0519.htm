<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王&nbsp;观</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">忆黄梅</font></font></font></p>
<ul>
&nbsp;&nbsp;&nbsp;&nbsp;枝上叶儿未展。已有坠红千片。春意怎生防，怎不怨。被我安排，矮牙床斗帐，和娇艳。移在花业里面。
</font><p></p>
&nbsp;&nbsp;&nbsp;&nbsp;请君看。惹清香，偎媚暖。爱香爱暖金杯满。问春怎管。大家拚、便做东风，总吹交零乱。犹肯自、轮我鸳鸯一半。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（杨梅）</font></span></font></font></p>
<ul>
&nbsp;&nbsp;&nbsp;&nbsp;素手不晶盘。垒起仙丸。红绡剪碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消]u损，才到长安。
</font><p></p>
</ul><p></p>
<p align="center"><font face="黑体" size="3" color="#000080">天香</font></font></font></p>
<ul>
&nbsp;&nbsp;&nbsp;&nbsp;霜瓦鸳鸯，风帘翡翠，今年早是寒少。矮钉明窗，侧开朱户，断莫乱教人到。重阴未解，云共雪、商量不了。青帐垂毡要密，红炉收围宜小。
</font><p></p>
&nbsp;&nbsp;&nbsp;&nbsp;呵梅弄妆试巧。绣罗衣、瑞云芝草。伴我语时同语，笑时同笑。已被金尊劝倒。又唱个新词故相恼。尽道穷冬，元来恁好。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（送鲍浩然之浙东）</font></span></font></font></p>
<ul>
&nbsp;&nbsp;&nbsp;&nbsp;水是眼波横，山是眉峰聚。欲问行人去那边，眉眼盈盈处。
</font><p></p>
&nbsp;&nbsp;&nbsp;&nbsp;才始送春归，又送君归去。若到江东赶上春，千万和春住。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（应制）</font></span></font></font></p>
<ul>
&nbsp;&nbsp;&nbsp;&nbsp;黄金殿里。烛影双龙戏。劝得官家真个醉。进酒犹呼万岁。折旋舞彻伊州。君恩与整搔头。一夜御前宣住，六宫多少人愁。
</font><p></p>
</ul><p></p>
<p align="center"><font face="黑体" size="3" color="#000080">雨中花令</font><span><font size="2" color="#FF00FF">（夏词）</font></span></font></font></p>
<ul>
&nbsp;&nbsp;&nbsp;&nbsp;百尺清泉声陆续。映潇洒、碧梧翠竹。面千步回廊，重重帘幕，小枕欹寒玉。
</font><p></p>
&nbsp;&nbsp;&nbsp;&nbsp;试展鲛绡看画轴。见一片、潇湘凝绿。待玉漏穿花，银河垂地，月上栏干曲。
</font><p></p>
</ul><p></p>
<p align="center"><font face="黑体" size="3" color="#000080">庆清朝慢</font><span><font size="2" color="#FF00FF">（踏青）</font></span></font></font></p>
<ul>
&nbsp;&nbsp;&nbsp;&nbsp;调雨为酥，催冰做水，东君分付春还。何人便将轻暖，点破残寒。结伴踏青去好，平头鞋子小双鸾。烟效外，望中秀色，如有无间。晴则个，阴则个，得天气，有许多般。须教镂花拨柳，争要先看。不道吴绫绣袜，香泥斜沁几行斑。东风巧，尽收翠绿，吹在眉山。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（拟太白应制）</font></span></font></font></p>
<ul>
&nbsp;&nbsp;&nbsp;&nbsp;宜春小苑。处处花开满。学得红妆红要浅。催上金车要看。君王曲宴瑶池。小舟掠水如飞。夺得锦标归去，匆匆不惜罗衣。
</font><p></p>
</ul><p></p>
<p align="center"><font face="黑体" size="3" color="#000080">木兰花令</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;铜驼陌上新正后。第一风流除是柳。勾牵春事不如梅，断送离人强似酒。东君有意偏删汀９叩醚肢真个瘦。阿谁道你不思量，因甚眉头长恁皱。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;关山魂梦长，塞雁音书少。两鬓可怜青，一夜相思老。
</font><p></p>
&nbsp;&nbsp;&nbsp;&nbsp;归傍碧纱窗，说与人人道。真个别离难，不似相逢好。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（归思）</font></span></font></font></p>
<ul>
&nbsp;&nbsp;&nbsp;&nbsp;单于吹落山头月。漫漫江上沙如雪。谁唱缕金衣。水寒船舫稀。
</font><p></p>
&nbsp;&nbsp;&nbsp;&nbsp;芦花枫叶浦。忆抱琵琶语。身未发长沙。梦魂先到家。
</font><p></p>
</ul><p></p>
<p align="center"><font face="黑体" size="3" color="#000080">江城梅花引</font></font></font></p>
<ul>
&nbsp;&nbsp;&nbsp;&nbsp;年年江上见寒梅。暗香来。为谁开。疑是月宫、仙子下瑶台。冷艳一枝春在手，故人远，相思寄与谁。怨极恨极嗅香蕊。念此情，家万里。暮霞散绮。楚天碧、片片轻飞。为我多情，特地点征衣。花易飘零人易老，正心碎，那堪塞管吹。
</font><p></p>
</ul><p></p>
<p align="center"><font face="黑体" size="3" color="#000080">高阳台</font></font></font></p>
<ul>
&nbsp;&nbsp;&nbsp;&nbsp;红入桃腮，青回柳眼，韶华已破三分。人不归来，空教草怨王孙。平明几点催花雨，梦半阑、欹枕初闻。问东君，因甚将春，老了闲人。
</font><p></p>
&nbsp;&nbsp;&nbsp;&nbsp;东郊十里香尘满，旋安排玉勒，整顿雕轮。趁取芳时，共寻岛上红云。朱衣引马黄金带，算到头、总是虚名。莫闲愁，一半悲秋，一半伤春。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寿女婿）</font></span></font></font></p>
<ul>
&nbsp;&nbsp;&nbsp;&nbsp;瑞云仙雾。拂晓重重遮绣户。一炷清香。千尺流霞入寿觞。
</font><p></p>
&nbsp;&nbsp;&nbsp;&nbsp;家门转好。从此应须长不老。来岁春风。看拜西枢小令公。
</font><p></p>
</ul><p></p>
<p align="center"><font face="黑体" size="3" color="#000080">红芍药</font></font></font></p>
<ul>
&nbsp;&nbsp;&nbsp;&nbsp;人生百岁，七十稀少。更除十年孩童小。又十年昏老。都来五十载，一半被、睡魔分了。那二十五载之中，宁无些个烦恼。仔细思量，好追欢及早。遇酒追朋笑傲。任玉山摧倒。沈醉且沈醉，人生似、露垂芳草。幸新来、有酒如渑，结千秋歌笑。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（离怀）</font></span></font></font></p>
<ul>
&nbsp;&nbsp;&nbsp;&nbsp;别岸相逢何草草，扁舟两岸垂杨。绣屏珠箔绮香囊。酒深歌拍缓，愁入翠眉长。
</font><p></p>
&nbsp;&nbsp;&nbsp;&nbsp;燕子归来人去也，此时无奈昏黄。桃花应是我心肠。不禁微雨，流泪湿红妆。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
