<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;郑熏初</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">八六子</font></font></font></p>
<ul>
&nbsp;&nbsp;&nbsp;&nbsp;忆南洲。绀波萦绕，垂杨柳拂朱楼。念十载风流梦觉，满身花影人扶，旧曾暗游。无言空怆离忧。醉袖`将红泪，吟笺写许清愁。试与问、杨琼解怜郎否，也应还是，旧家声价，而今艳质不来眼底，柔情终在心头。黯凝眸。黄昏月沈半钩。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font><span><font size="2" color="#FF00FF">（题月海星天观，即宋武所居故地）</font></span></font></font></p>
<ul>
&nbsp;&nbsp;&nbsp;&nbsp;春江一望微茫。辨桅樯。无限青青麦里、菜花黄。今古恨，登临泪，几斜阳。不是寄奴住处、也凄凉。
</font><p></p>
</ul><p></p>
<p align="center"><font face="黑体" size="3" color="#000080">氏州第一</font></font></font></p>
<ul>
&nbsp;&nbsp;&nbsp;&nbsp;开遍来禽，春事过也，江南倦客心苦。料理花愁，销磨酒病，还是年时意绪。寒浅香轻，早一霎、朝来微雨。柳曲闻莺，河桥信马，旋题新句。
</font><p></p>
&nbsp;&nbsp;&nbsp;&nbsp;漫道而今无贺铸。尽肠断、满帘飞絮。说似风流，除非小杜，妙绝夸能赋。黯相逢，俱有恨，空流落、江山好处。猛拍阑干，诉天知、声声杜宇。
</font><p></p>
</ul><p></p>
<p align="center"><font face="黑体" size="3" color="#000080">一萼红</font></font></font></p>
<ul>
&nbsp;&nbsp;&nbsp;&nbsp;忆燕台。正倚帘吹絮，小立望郎来。L管调丝，涂妆绾髻，密意曾蜂媒。空恁误、湔裙暗约，最无奈、好梦易惊回。想见而今，浅颦双翠，沁破妆梅。
</font><p></p>
&nbsp;&nbsp;&nbsp;&nbsp;沈带悄然宽尽，恨年时行处，红糁苍苔。前事重寻，幽欢难偶，钿合空委鸾钗。这一点、相思清泪，做心下、烦恼几时灰。数叠蛮笋怨歌，忍对花裁。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
