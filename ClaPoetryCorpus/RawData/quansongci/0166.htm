<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;夏元鼎</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（和吕洞宾）</font></span></font></font></p>
<ul>
&nbsp;&nbsp;&nbsp;&nbsp;大道无名，金丹有验，工夫片时。似婴儿娇俊，不离门户，盈盈姹女，缓步深帏。二八当年，黄婆匹配，隔碍潜通势似危。须臾见，见灵明宝藏，一点星飞。
</font><p></p>
&nbsp;&nbsp;&nbsp;&nbsp;其时。似执躬圭。深保护阴阳造化儿。转南辰北斗，回风混合，雷轰雨骤，只许天知。梦幻浮生，天长地久，云路著鞭休要迟。金不坏，合朋合德，三教同归。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（和张虚靖）</font></span></font></font></p>
<ul>
&nbsp;&nbsp;&nbsp;&nbsp;太极才分，鸿＿凿破，云收雾开。见曦魂蟾魄，升沈昼夜，光含万象，机应丹台。火里栽莲，水中捉月，两个人人暗去来。鹊桥畔，任传神送气，巽户轰雷。
</font><p></p>
&nbsp;&nbsp;&nbsp;&nbsp;微哉。火候休猜。无师授徒劳颜闵材。问从头下手，收因结果，争魂夺命，何处胚胎。小法旁门，幸勤一世，谩道修真不惹埃。争如我，水晶宫里，独步琼阶。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;敢隐默，不敢戏传，始以小词，庸谢雅意\\
</font><p></p>
&nbsp;&nbsp;&nbsp;&nbsp;天下江山，无如甘露，多景楼前。有谪仙公子，依山傍水，结茅筑圃，花竹森然。四季风光，一生乐事，真个壶中别有天。亭台巧，一琴一鹤，泥絮心田。
</font><p></p>
&nbsp;&nbsp;&nbsp;&nbsp;不须块坐参禅。也不要区区学挂冠。但对境无心，山林钟鼎，流行坎止，闹里偷闲。向上玄关，南辰北斗，昼夜璇玑炼火还。分明见，本来面目，不是游魂。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;其胎息注想之迷，因与酬唱水调歌头于后。\\
</font><p></p>
&nbsp;&nbsp;&nbsp;&nbsp;采取铅须密，诚意辨妍媸。休教错认，夺来鼎内及其时。二物分明真伪，一得还君永得，此事契天机。记取元阳动，妙用在虚危。
</font><p></p>
&nbsp;&nbsp;&nbsp;&nbsp;法寅申，行子午，总皆非。自然时节，梦里也教不属精津气血，不是肺肝心肾，真土亦非脾。言下泄多矣，凡辈奈无知。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之二）</font></span></font></font></p>
<ul>
&nbsp;&nbsp;&nbsp;&nbsp;要识刀圭诀，一味水银铅。驴名马字，九三四八万千般。愚底转生分别，i地唤爷作父，荆棘满心田。去道日以远，至老昧蹄筌。
</font><p></p>
&nbsp;&nbsp;&nbsp;&nbsp;譬如人，归故国，上轻帆。顺风得路，夜里也行船。岂问经州过县，管取投明须到，舟子自能牵。悟道亦如此，半句不相干。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之三）</font></span></font></font></p>
<ul>
&nbsp;&nbsp;&nbsp;&nbsp;耳目身之宝，固塞勿飞扬。存无守有，中间无念以为常。把定玄关一窍，视听尽收归里，坎兑互堤防。寤寐神依抱，形气两相忘。
</font><p></p>
&nbsp;&nbsp;&nbsp;&nbsp;圆陀陀，光烁烁，貌堂堂。分明真我，罔象里全彰。此即非空非色，自是本来面目，阴鼎炼元阳。出世真如佛，余二莫思量。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之四）</font></span></font></font></p>
<ul>
&nbsp;&nbsp;&nbsp;&nbsp;真一北方气，玄武产先天。自然感合，蛇儿却把黑龟缠。便是蟾乌遇朔，亲见虎龙吞啖，顷刻过昆仑。赤黑达表里，炼就水银铅。
</font><p></p>
&nbsp;&nbsp;&nbsp;&nbsp;有中无，无中有，雨玄玄。生身来处，逆顺圣凡分。下士闻之大笑，不笑不足为道，难为俗人论。土塞命门了，去住管由君。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之五）</font></span></font></font></p>
<ul>
&nbsp;&nbsp;&nbsp;&nbsp;律应黄钟候，天地尚胚浑。腾腾一气，家园平地一枝春。下手依时急采，莫放中宫芽溢，害里却生恩。火候精勤处，加减武和文。
</font><p></p>
&nbsp;&nbsp;&nbsp;&nbsp;定浮沈，明主客，别疏亲。真铅留汞，造化合乾坤。此是身中灵宝，谁信龙从火出，二八共成斤。些子希夷法，只在弄精魂。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之六）</font></span></font></font></p>
<ul>
&nbsp;&nbsp;&nbsp;&nbsp;擒得铅归舍，进火莫教迟。抽添沐浴，临炉一意且防危。只为婴儿未壮，全藉黄婆养育，丁老共扶持。火力频加减，外药亦如之。
</font><p></p>
&nbsp;&nbsp;&nbsp;&nbsp;汞生芽，铅作祖，土刀圭。火生于木，炎盛汞还飞。要得水银真死，须待阴浮阳伏，杂类降灰池。用铅终不用，古语岂吾欺。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之七）</font></span></font></font></p>
<ul>
&nbsp;&nbsp;&nbsp;&nbsp;要蹑天仙步，金丹是法身。不知谓气，须还识后自然真。大道从花孕子，点出个中阴魄，乌兔合阳魂。北斗随罡转，天地正氤氲。
</font><p></p>
&nbsp;&nbsp;&nbsp;&nbsp;采依时，炼依法，莫辞勤。立跻圣域，从此脱沈沦。夜气正当过半，龙虎自然蛰动，势欲撼乾坤。片饷工夫耳，庄算八千春。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之八）</font></span></font></font></p>
<ul>
&nbsp;&nbsp;&nbsp;&nbsp;神气精三药，举世没人知。气随精化，镇常神逐气无归。心地不明天巧。业识更缠地网，背却上天梯。今古多豪杰，生死醉如泥。
</font><p></p>
&nbsp;&nbsp;&nbsp;&nbsp;树头珠，潭底日，显金机。两般识破，性命更何疑。活捉金精入木，炼就当初真一，方表丈夫儿。信取玄中趣，端的世间稀。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之九）</font></span></font></font></p>
<ul>
&nbsp;&nbsp;&nbsp;&nbsp;闻道不嫌晚，悟了莫悠悠。过时不炼，今生乌兔恐难留。些子乾坤简易，不问在朝居市，达者尽堪修。火候无斤两，大药本非遥。
</font><p></p>
&nbsp;&nbsp;&nbsp;&nbsp;守旁门，囚冷屋，望升超。迷迷相授，生死不相饶。未识先天一气，孰辨五行生克，不向眼前求。试道工夫易，福薄又难消。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（十之十）</font></span></font></font></p>
<ul>
&nbsp;&nbsp;&nbsp;&nbsp;我有一竿竹，偏会取根源。从来汲水桔槔，直挈上西天。不许常人著手，管定竿头先折，提桶落寒泉。拨得机关转，北斗向南看。
</font><p></p>
&nbsp;&nbsp;&nbsp;&nbsp;仗回风，乘偃月，勿波澜。麻姑此日，西北见张骞。选佛妙高峰顶，饮罢醍醐似醉，独坐玩婵娟。水湛月明处，太极更无前。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;道，金鱼要换金丹，龟龄鹤算不知年，子其勉之，当遇赤城人矣。后于祝融峰遇圣师，指迷金丹大道，果应存无守有，顷刻而成之妙。乃知十余年间钻冰取火，盲修瞎炼，今一得永得，实在目前。因足前梦，为《西江月》调，以纪其实，并简同行。林质父。质父见和，意谓有道无丹，当求画前大易，遂与酬唱十首于后。\\
</font><p></p>
&nbsp;&nbsp;&nbsp;&nbsp;四十修真学道，金鱼要换金丹。龟龄鹤算不知年。行满身冲霄汉。
</font><p></p>
&nbsp;&nbsp;&nbsp;&nbsp;此事希夷玄奥，功参造化难言。眼前有药耀山川。好把元阳修炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之二）</font></span></font></font></p>
<ul>
&nbsp;&nbsp;&nbsp;&nbsp;面目本来是道，阴阳造化成丹。骑牛寻犊不知原。真是三家村汉。
</font><p></p>
&nbsp;&nbsp;&nbsp;&nbsp;古圣立言设象，后人得象忘言。且如乾画必三川。舍此如何烹炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之三）</font></span></font></font></p>
<ul>
&nbsp;&nbsp;&nbsp;&nbsp;太一画前是道，全凭龙虎成丹。九还七返保长年。好个逍遥闲汉。
</font><p></p>
&nbsp;&nbsp;&nbsp;&nbsp;日诣金门玉殿，青衣引赞无言。回风混合万神安。功向虚无中炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之四）</font></span></font></font></p>
<ul>
&nbsp;&nbsp;&nbsp;&nbsp;举世沈迷大道，傍门小法求丹。咽津纳气等成仙。真个无知痴汉。
</font><p></p>
&nbsp;&nbsp;&nbsp;&nbsp;何异雄鸡抱卵，梦同哑子交言。阴阳非类隔天渊。总是盲修瞎炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之五）</font></span></font></font></p>
<ul>
&nbsp;&nbsp;&nbsp;&nbsp;不死谷神妙道，杳冥中有还丹。坤牛乾马运无边。却是修行真汉。
</font><p></p>
&nbsp;&nbsp;&nbsp;&nbsp;脱去名缰利锁，金童玉女传言。工夫片饷彻玄关。水火从教法炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之六）</font></span></font></font></p>
<ul>
&nbsp;&nbsp;&nbsp;&nbsp;大隐居尘奉道，衰颜能返朱丹。要须有主种三田。方免驱驰淮汉。
</font><p></p>
&nbsp;&nbsp;&nbsp;&nbsp;天下江山第一，昆仑景胜何言。希夷妙处集真仙。默默重帘修炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之七）</font></span></font></font></p>
<ul>
&nbsp;&nbsp;&nbsp;&nbsp;万里担簦访道，要知一点灵丹。日乌月兔在朝元。岂在迢迢云汉。
</font><p></p>
&nbsp;&nbsp;&nbsp;&nbsp;罔象求珠易得，离明契后难言。五金八石是虚传。争似阳修阴炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之八）</font></span></font></font></p>
<ul>
&nbsp;&nbsp;&nbsp;&nbsp;达磨西来说道，十年面壁安丹。争知水火不交煎。因果谩成罗汉。
</font><p></p>
&nbsp;&nbsp;&nbsp;&nbsp;仰箭射空力尽，依然坠地何言。虚空拶破强参禅。肯把金丹烧炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之九）</font></span></font></font></p>
<ul>
&nbsp;&nbsp;&nbsp;&nbsp;几载鸡窗求道，费他兔楮铅丹。经书子史尽蹄筌。鹿走徒嗟秦汉。
</font><p></p>
&nbsp;&nbsp;&nbsp;&nbsp;百代兴亡瞬息，徒留纸上陈言。谁知太始道常存。乌兔仙家修炼。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（十之十）</font></span></font></font></p>
<ul>
&nbsp;&nbsp;&nbsp;&nbsp;行处青牛引道，飞来鹤顶呈丹。谈玄玉局在西川。此日方当龙汉。
</font><p></p>
&nbsp;&nbsp;&nbsp;&nbsp;千载寂寥吾道，可怜平叔多言。画蛇添足悟真篇。付与谁人修炼。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;尽性之道。愿方为世唾弃，曷能明子贡不传之旨。荷来诚既切，竟以诞圣于北方壬癸之位，为水调一词以谢，并呈乡人赵抚干季清、周提干达道，幸反求之有余师矣\\
</font><p></p>
&nbsp;&nbsp;&nbsp;&nbsp;三三乾妙画，佑圣诞弥辰。北方壬癸，水生于坎产元精。一数先天有象，元始化生相应，灵气属阳神。寿永齐天地，万物尽回春。
</font><p></p>
&nbsp;&nbsp;&nbsp;&nbsp;说龟蛇，名黑杀，蕴深仁。阴中阳长，要知害里却生恩。此意宜参造化，正是金丹大道，不在咽精津。富贵公方逼，肯问出人伦。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;光诸丹经以质难。意初未释，凡辨问数十条，乃噤不语，垂首怅然而去。后忽具信香誓状，谓历江、淮、闽、浙，拜师几百，不识向上玄关，觉今是而昨非。不知其所觉何事，谬赠以水调一词。有天台郭应昌、仪真胡尧咨、徐勋、金陵赵拱、湖湘唐纯素预焉\\
</font><p></p>
&nbsp;&nbsp;&nbsp;&nbsp;人身藏宇宙，乌兔走西东。昼舒夜卷，不拘春夏与秋冬。存想非心非肾，吐纳非精非气，子午谩行功。一点真灵宝，混合自回风。
</font><p></p>
&nbsp;&nbsp;&nbsp;&nbsp;感婴儿，交姹女，爱丁公。黄婆匹配，一时辰内上仙宫。恍惚无中有象，阳火阴符密契，大道属鸿＿。火候能调理，天地与无穷。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（答王和父送□错认水酒）</font></span></font></font></p>
<ul>
&nbsp;&nbsp;&nbsp;&nbsp;甘露醴泉天降，琼浆玉液仙方。一壶馥郁喷天香。L蘖人间怎酿。
</font><p></p>
&nbsp;&nbsp;&nbsp;&nbsp;要使周天火候，不应错认风光。浮沈清浊自斟量。日醉蓬莱方丈。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（送腊茶答王和父）</font></span></font></font></p>
<ul>
&nbsp;&nbsp;&nbsp;&nbsp;万汇阳春吐秀，争如雀舌含英。先天一气社前升。啖出昆仑峰顶。
</font><p></p>
&nbsp;&nbsp;&nbsp;&nbsp;要得丁公煅炼，飞成宝屑窗尘。蜜脾神用脱金形。送与仙翁体认。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（和刘宰潜夫韵）</font></span></font></font></p>
<ul>
&nbsp;&nbsp;&nbsp;&nbsp;天上神仙路。问谁能、超凡入圣，平虚交付。三岛十洲无限景，稳驾鸾舆鹤驭。更驯伏、木龙金虎。造化小儿真剧戏，炼阳精、要戴乾为父。须定力，似愚鲁。
</font><p></p>
&nbsp;&nbsp;&nbsp;&nbsp;三旬一遇交乌兔。便丹成、天长地久，桑田变否。四象五行攒簇处，全藉黄婆真土。无私授、人多胡做。堪叹红尘声利客，向花朝月夕寻妆妇。应不解，乘槎去。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;人世何为，江湖上、渔蓑堪老。鸣榔处，汪汪万顷，清波无垢。＿乃一声虚谷应。夷犹短棹关心否。向晚来、垂钓傍寒汀，牵星斗。
</font><p></p>
&nbsp;&nbsp;&nbsp;&nbsp;砂碛畔，蒹葭茂。烟波际，盟鸥友。喜清风明月，多情相守。紫绶金章朝路险，青蓑箬笠沧溟浩。舍浮云、富贵乐天真，酾江酒。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;久视长生，登仙大道，思量无甚神通。正心诚意，儒释道俱同。虽是无为清净，依然要、八面玲珑。朝朝见，日乌月兔，造化运西东。
</font><p></p>
&nbsp;&nbsp;&nbsp;&nbsp;黄婆能匹配，天机玄妙，朔会相逢。正三旬一遇，消息无穷。不待存心想肾，非关是、打坐谈空。君知否，灵明宝藏，收在水晶宫。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
