<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;刘学箕</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">松江哨遍</font></font></font></p>
<ul>
&nbsp;&nbsp;&nbsp;&nbsp;归帆征棹，相望于黄芦烟草之际。去来乎桥之左右者，若非人世，极画工之巧所莫能形容。每来维舟，未尝即去，徜徉延伫，意尽然后行。至欲作数语以状风景胜概，辞不意逮，笔随句阁，良可慨叹。已未冬，自云阳归闽。腊月望后一日，漏下二鼓，舣舟桥西，披衣登垂虹。时夜将半，雪月交辉。水天一色，顾影长啸，不知身之寄于旅。返而登舟，谓偕行者周生曰：佳哉斯景也，讵可无乐乎？于是相与破霜蟹，斫细鳞，持两螯，举大白，歌赤壁之赋。酒酣乐甚。周生请曰：今日之事，安可无一言以识之？余曰：然。遂＿括坡仙之语，为哨遍一阕，词成而歌之。生笑曰：以公之才，岂不能自寓意数语，而乃缀缉古人之词章，得不为名文疵乎？余曰：不然。昔坡仙盖尝以靖节之词寄声乎此曲矣，人莫有非之者。余虽不敏，不敢自亚于昔人。然捧心效颦，不自知丑，盖有之矣。而寓于言之所乐，则虽贤不肖抑何异哉。今取其言之足以寄吾意者，而为之歌，知所以自乐耳，子何哂焉\\
</font><p></p>
&nbsp;&nbsp;&nbsp;&nbsp;木叶尽凋，湖色接天，雪月明江水。凌万顷、一苇纵所之。若凭虚驭风仙子。听洞箫、绵延不绝如缕，余音袅袅游丝曳。乃举酒赋诗，玉鳞霜蟹，是中风味偏美。任满头堆絮雪花飞。更月澹篷窗冻云垂。山郁苍苍，桥卧沈沈，夜鹊惊起。
</font><p></p>
&nbsp;&nbsp;&nbsp;&nbsp;噫。倚兰桨兮。我今恍惚遗身世。渔樵甘放浪，蜉蝣然、寄天地。叹富贵何时。功名浪语，人生寓乐虽情尔。知逝者如斯。盈虚如彼，则知变者如是。且物生宇宙各有司。非已有纤毫莫得之。委吾心、耳目所寄。用之而不竭，取则不吾禁，自色自声，本非有意。望东来孤鹤缟其衣。快乘之、从此仙矣。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（北津夜雪）</font></span></font></font></p>
<ul>
&nbsp;&nbsp;&nbsp;&nbsp;灯火已收正月半。一夜东风，吹得寒威转。怪得美人贪睡暖。飞瑛积玉千林变。
</font><p></p>
&nbsp;&nbsp;&nbsp;&nbsp;道是柳绵春尚浅。比著梅花，花已都零乱。漠漠一天迷望眼。多情更把征衣点。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（代黄端夫・白牡丹，京师妓李师师也。画者曲尽其妙，输棋者赋之）</font></span></font></font></p>
<ul>
&nbsp;&nbsp;&nbsp;&nbsp;午睡莺惊起。鬓云偏、＿松未整，凤钗斜坠。宿酒残妆无意绪，春恨春愁如水。谁共说、厌厌情味。手展流苏腰肢瘦，叹黄金、两钿香消臂。心事远，仗谁寄。
</font><p></p>
&nbsp;&nbsp;&nbsp;&nbsp;帘栊渐是槐风细。对梧桐、清阴满院，夏初天气。回首春空梨花梦，屈指从头暗记。叹薄幸、抛人容易。目断孤鸿沈双鲤，恨萧郎、不寄相思字。幽恨积，黛眉翠。
</font><p></p>
</ul><p></p>
<p align="center"><font face="黑体" size="3" color="#000080">忆王孙</font><span><font size="2" color="#FF00FF">（清明病酒）</font></span></font></font></p>
<ul>
&nbsp;&nbsp;&nbsp;&nbsp;淑景韶光晴昼。帘外雨、欲无还有。流莺枝上转新声，梦初醒、厌厌病酒。
</font><p></p>
&nbsp;&nbsp;&nbsp;&nbsp;天连碧草凝情久。思旧事、不堪搔首。怀人有恨水云深，又绿暗、桥西柳。
</font><p></p>
</ul><p></p>
<p align="center"><font face="黑体" size="3" color="#000080">恋绣衾</font><span><font size="2" color="#FF00FF">（闺怨）</font></span></font></font></p>
<ul>
&nbsp;&nbsp;&nbsp;&nbsp;柳絮风翻高下飞。雨笼晴、香径尚泥。女伴笑、踏青好，凤钗偏、花压鬓垂。
</font><p></p>
&nbsp;&nbsp;&nbsp;&nbsp;乱莺双燕春情绪，搅愁心、欲诉向谁。人问道、因谁瘦，捻青梅、闲敛黛眉。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（柳絮）</font></span></font></font></p>
<ul>
&nbsp;&nbsp;&nbsp;&nbsp;池上楼台堤上路。尽日悠扬飞舞。欲下还重举。又随胡蝶墙东去。
</font><p></p>
&nbsp;&nbsp;&nbsp;&nbsp;糁径飘空无定处。来往绿窗朱户。却被春风妒。送将蛛网留连住。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（木犀）</font></span></font></font></p>
<ul>
&nbsp;&nbsp;&nbsp;&nbsp;天上仙人萼绿华。何年分种小山家。九秋风露溢窗纱。
</font><p></p>
&nbsp;&nbsp;&nbsp;&nbsp;密密翠罗攒玉叶，团团黄粟刻金花。一枝归插鬓云斜。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;已，用辛稼轩金缕词韵述怀。此词盖鹭鸶林寄陈同甫者，韵险甚。稼轩自和凡三篇，语意俱到。捧心效颦，辄不自揆，同志毋以其迂而废其言\\
</font><p></p>
&nbsp;&nbsp;&nbsp;&nbsp;往事何堪说。念人生、消磨寒暑，漫营裘葛。少日功名频看镜，绿鬓＿＿未雪。渐老矣、愁生华发。国耻家仇何年报，痛伤神、遥望关河月。悲愤积，付湘瑟。
</font><p></p>
&nbsp;&nbsp;&nbsp;&nbsp;人生未可随时别。守忠诚、不替天意，自能符合。误国诸人今何在，回首怨深次骨。叹南北、久成离绝。中夜闻鸡狂起舞，袖青蛇、戛击光磨铁。三太息，眦空裂。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（再韵赋梅）</font></span></font></font></p>
<ul>
&nbsp;&nbsp;&nbsp;&nbsp;东阁凭诗说。对丰姿、飘然杖屦，澹然巾葛。竹外一枝斜更好，玉质冰肌粲雪。谁折向、满头宣发。水驿云窗烟庭院，更宜晴、宜雨还宜月。霜夜永，景萧瑟。
</font><p></p>
&nbsp;&nbsp;&nbsp;&nbsp;孤芳赣肴悍急稹Ｂこ桃！⑴侍跄鸭模碧云惊合。桃李漫山空春艳，不比仙风道骨。有潇洒、清新奇绝。我被幽香相懊恼，宋广平、岂但心如铁。飞暗度，石吹裂。东坡梅诗：“昨夜东风吹石裂，暗随飞雪度关山。”
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（再韵赋雪）</font></span></font></font></p>
<ul>
&nbsp;&nbsp;&nbsp;&nbsp;晓听儿曹说。道前村、疏梅莫与，蔽萧缠葛。急与呼童诛翦尽，趁此江天暮雪。唤小艇、渔翁鹤发，凛冽寒风吹酒面，与何人、共泛山阴月。归浩叹，御琴瑟。
</font><p></p>
&nbsp;&nbsp;&nbsp;&nbsp;世寰恍惚山川别。望琼楼、玉宇相映，烂银环合。冰柱雪车新句就，不疗饥肠病骨。奈野鸟、千山飞绝。我笑书生贫亦甚，诵布衾、岁久寒如铁。儿恶卧，踏里裂。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（避暑）</font></span></font></font></p>
<ul>
&nbsp;&nbsp;&nbsp;&nbsp;午转槐阴，正炎暑、侵肌似醉。问何处、披襟散发，解衣扬袂。傍沼茅亭杨柳绿，倚崖草阁梧桐翠。唤玉人、纤手掬清泉，生凉意。
</font><p></p>
&nbsp;&nbsp;&nbsp;&nbsp;开枕簟，浮瓜芰。琼液浅，歌喉细。对文禽雪鹭，助成幽致。十顷碧莲潇洒国，万竿修竹清凉世。算此时、情绪有谁同，吾侬自。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（双头莲）</font></span></font></font></p>
<ul>
&nbsp;&nbsp;&nbsp;&nbsp;一柄双花，低翠盖、呈祥现美。人正在、薰风亭上，满襟如水。二陆比方夸俊少，两乔相并修容止。雨初晴、午永斗红酣，真奇耳。
</font><p></p>
&nbsp;&nbsp;&nbsp;&nbsp;双白鹭，双W鲤。飞与泳，俱来此。绾双鬟天上，侍香童子。双剑丰城双孕秀，双凫叶县双趋起。谩空谈、国士本无双，今双矣。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（叹世）</font></span></font></font></p>
<ul>
&nbsp;&nbsp;&nbsp;&nbsp;浮利虚名，算来何用，蜗角蝇头。笑劳生一梦，两轮催逼，脆如朝露，轻若春沤。有限精神，无穷世路，劫劫忙忙谁肯休。堪惊叹，叹痴人未悟，终日营求。
</font><p></p>
&nbsp;&nbsp;&nbsp;&nbsp;百年光景云浮。把意马心猿须早收。有真仙秘诀，飧霞导引，丹砂铅汞，早与身谋。闲是闲非，他强我弱，一任从教风马牛。还知道，上蓬莱稳路，八表神游。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次韵范正之柳絮）</font></span></font></font></p>
<ul>
&nbsp;&nbsp;&nbsp;&nbsp;水轩沙岸，午风轻、飘动一天晴雪。日色晶荧光眩眼，细逐游丝明灭。帘幕中间，楼台侧畔，浑是瑶瑛积。缀松黏竹，恍然如对三绝。
</font><p></p>
&nbsp;&nbsp;&nbsp;&nbsp;遥认仿佛飞花，花非还似，恼乱多情客。点染春衫无定度，又转沈香亭北。密密疏疏，斜斜整整，似雪难分别。坡仙不见，后人有口何说。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（次人韵）</font></span></font></font></p>
<ul>
&nbsp;&nbsp;&nbsp;&nbsp;断虹开霁，净秋容、点点初收微雨。夕下生阴山影澹，缥渺烟云吞吐。乌帽风偏，青鞋沙软，误入桃溪坞。多情鸥鹭，偶来忽又飞去。
</font><p></p>
&nbsp;&nbsp;&nbsp;&nbsp;日暮修竹佳人，雾绡琼佩，绰约疑仙侣。愧我禅心春尽絮，不逐东风飞舞。红叶题诗，紫云传恨，密意渠能诉。此情疏隔，不关楼外烟树。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;暮涛掀浪溪流急。单衣未试春寒力。是处绿阴浓。春深杨柳风。
</font><p></p>
&nbsp;&nbsp;&nbsp;&nbsp;人依溪岸住。酒美忘归去。巢燕堕芹泥。幽禽花外啼。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;鸦儿学画犹嫌丑。佯羞步步随娘后。春浅瘦花枝。凝愁为阿谁。
</font><p></p>
&nbsp;&nbsp;&nbsp;&nbsp;那回筵畔见。有意相留恋。只恐后期愆。章台飞柳绵。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（赋雪）</font></span></font></font></p>
<ul>
&nbsp;&nbsp;&nbsp;&nbsp;楼外银屏入望赊。楼前鸥鹭舞交加。穿林淅沥飞琼屑，度嶂缤纷过柳花。
</font><p></p>
&nbsp;&nbsp;&nbsp;&nbsp;歌白雪，醉流霞。晚寒寒似夜来些。明朝酒醒掀帘幕，帘幕依然卖酒家。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;世事从来无据，人生自古难凭。茫如天水有云萍。聚散任他形影。
</font><p></p>
&nbsp;&nbsp;&nbsp;&nbsp;每怪东阳瘦损，常嗤骑省多情。如今我也瘦棱棱。却喜青青两鬓。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（饮垂虹）</font></span></font></font></p>
<ul>
&nbsp;&nbsp;&nbsp;&nbsp;三载役京口，十度过松江。垂虹亭下烟水，长是映篷窗。钓得锦鳞成，快把双螯浩饮，豪气未能降。醉舞影零乱，心逐浪舂撞。
</font><p></p>
&nbsp;&nbsp;&nbsp;&nbsp;景苍茫，歌＿乃，石空＿。蒹葭深处，适意鱼鸟自双双。便拟轻舟短棹，明月清风长共，与世绝纷＿。嘉遁有真隐，不羡鹿门庞。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（用范石湖韵）</font></span></font></font></p>
<ul>
&nbsp;&nbsp;&nbsp;&nbsp;江头离席。晚潮双橹催行色。往来属玉双飞白。笑我多情，犹作未归客。
</font><p></p>
&nbsp;&nbsp;&nbsp;&nbsp;红尘奔走何时息。归心还似投林翼。角巾醉里从＿侧。独立东风，天际露岑碧。
</font><p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（西湖夜醉）</font></span></font></font></p>
<ul>
&nbsp;&nbsp;&nbsp;&nbsp;湖山横。湖水平。买个湖船一叶轻。傍湖随柳行。
</font><p></p>
&nbsp;&nbsp;&nbsp;&nbsp;秋风清。秋月明。谁捣秋砧烟外声。悲秋无尽情。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（发舟安康，朋游见留，往复三用韵）</font></span></font></font></p>
<ul>
&nbsp;&nbsp;&nbsp;&nbsp;芳草萋萋入眼浓。一年花事又匆匆。吐舒桃脸今朝雨，零落梅妆昨夜风。
</font><p></p>
&nbsp;&nbsp;&nbsp;&nbsp;云接野，水连空。画栏十二倚谁同。两眉新恨无分付，独立苍苔数落红。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;梦绕天涯去意浓。客愁春恨两匆匆。绿波初涨桃花浪，画o轻随柳絮风。
</font><p></p>
&nbsp;&nbsp;&nbsp;&nbsp;无笔力，判虚空。关山千里两心同。鱼书雁字都休问，只看啼痕翠袖红。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;山色都如归兴浓。春融融处客匆匆。岸花影里莺吟雾，江阁阴中燕受风。
</font><p></p>
&nbsp;&nbsp;&nbsp;&nbsp;凭画＿，睇层空。情衷待说几时同。不如且尽樽中绿，图得＿＿醉脸红。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（杏花）</font></span></font></font></p>
<ul>
&nbsp;&nbsp;&nbsp;&nbsp;昨日杏花春满树。今晨雨过香填路。零落软胭脂。湿红无力飞。
</font><p></p>
&nbsp;&nbsp;&nbsp;&nbsp;转头春易去。春色归何处。待密与春期。春归人也归。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（送连景昭归三山）</font></span></font></font></p>
<ul>
&nbsp;&nbsp;&nbsp;&nbsp;来日江头柳带香。去时篱下菊花黄。人生离别几凄凉。
</font><p></p>
&nbsp;&nbsp;&nbsp;&nbsp;拂面红尘飞冉冉，背人白日去堂堂。尺书休负雁南翔。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font></font></font></p>
<ul>
&nbsp;&nbsp;&nbsp;&nbsp;十年不见柳腰肢。契阔几何时。天遥地远，秋悲春恨，只在双眉。
</font><p></p>
&nbsp;&nbsp;&nbsp;&nbsp;雁声今夜楼西畔，情愫渺难期。杏花风景，梧桐夜月，都是相思。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;暮霞散绮西溪浦。天上晴云开絮。清绝梅花几树。恼乱春愁处。
</font><p></p>
&nbsp;&nbsp;&nbsp;&nbsp;小桥流水人来去。沙岸浴鸥飞鹭。谁画江南好处。著我闲巾屦。
</font><p></p>
</ul><p></p>
<p align="center"><font face="黑体" size="3" color="#000080">糖多令</font><span><font size="2" color="#FF00FF">（登多景楼）</font></span></font></font></p>
<ul>
&nbsp;&nbsp;&nbsp;&nbsp;何处浣离忧。消除许大愁。望长江、衮衮东流。一去乡关能几日，才屈指、又中秋。
</font><p></p>
&nbsp;&nbsp;&nbsp;&nbsp;芦叶满汀洲。沙矶小艇收。醉归来、明月江楼。欲把情怀输写尽，终不似、少年游。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;春水东流一苇杭。春情翦不断，汉江长。江花江草为谁芳。浑不似，沙暖睡鸳鸯。
</font><p></p>
&nbsp;&nbsp;&nbsp;&nbsp;且道不思量。怕他知得后，痛肝肠。路遥天阔水茫茫。成病也，教我怎禁当。
</font><p></p>
</ul><p></p>
<p align="center"><font face="黑体" size="3" color="#000080">行香子</font><span><font size="2" color="#FF00FF">（鄱阳□鱼）</font></span></font></font></p>
<ul>
&nbsp;&nbsp;&nbsp;&nbsp;雪白肥＿。墨黑修鲇。柳穿腮、小大相兼。金刀批脔，鲜活甘甜。或时熬，或时煮，或时腌。
</font><p></p>
&nbsp;&nbsp;&nbsp;&nbsp;揎腕佳人，玉手纤纤。缕银丝、取意无厌。羹须澹煮，滋味重添。滴儿醯，呷儿酒，撮儿盐。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（富池岸下）</font></span></font></font></p>
<ul>
&nbsp;&nbsp;&nbsp;&nbsp;人在空江烟浪里，叶舟轻似浮沤。此心无怨也无忧。汉江迷望眼，衮衮直东流。
</font><p></p>
&nbsp;&nbsp;&nbsp;&nbsp;两岸荻芦青不断，四山冈岭绸缪。晚风吹袂冷飕飕。谁知三伏暑，全似菊花秋。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（白湖观捕鱼）</font></span></font></font></p>
<ul>
&nbsp;&nbsp;&nbsp;&nbsp;汉水悠悠还漾漾。渔翁出没穿风浪。千尺丝纶垂两桨。收又放。月明长在烟波上。
</font><p></p>
&nbsp;&nbsp;&nbsp;&nbsp;钓得活鳞鳊缩项。＿成玉液香浮盎。醉倒自歌歌自唱。轻袅缆。碧芦红蓼清滩傍。//
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（鄂渚岸下）</font></span></font></font></p>
<ul>
&nbsp;&nbsp;&nbsp;&nbsp;烟汀一抹蒹葭渚。风亭两下荷花浦。月色漾波浮。波流月自留。
</font><p></p>
&nbsp;&nbsp;&nbsp;&nbsp;若耶溪上女。两两三三去。眉黛敛羞蛾采菱随棹歌。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font><span><font size="2" color="#FF00FF">（夜泊阳子江）</font></span></font></font></p>
<ul>
&nbsp;&nbsp;&nbsp;&nbsp;长亭急管生愁。楚天秋。落日寒鸦飞尽、水悠悠。
</font><p></p>
&nbsp;&nbsp;&nbsp;&nbsp;红蓼岸。白苹散。浴轻鸥。人在碧云深处、倚高楼。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;寒来暑往何时了。世故催人老。一人口插几张匙。何用波波劫劫、没休时。
</font><p></p>
&nbsp;&nbsp;&nbsp;&nbsp;饥来吃饭困来睡。莫把身为累。谁能较短与量长。落叶西风一梦、熟黄粱。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（送郑材卿）</font></span></font></font></p>
<ul>
&nbsp;&nbsp;&nbsp;&nbsp;莫向愁人说。叹人生、不如意事，十常七八。是则中年伤怀抱，客里何堪送客。又添取、一襟凄咽。岸柳凋零秋容澹，黯消凝、怎忍轻攀折。重会面，甚时节。
</font><p></p>
&nbsp;&nbsp;&nbsp;&nbsp;杏花丽日梅花雪。记当时、一觞一咏，楚云湘月。别后君休劳春梦，转眼江南塞北。莫漫被、闲愁萦结。且判离筵今夕醉，霎时间、便见兰舟发。空怅望，水云阔。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
