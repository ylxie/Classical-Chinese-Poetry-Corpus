<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;谭宣子</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（怀云崖陈乘车东甫，时游湘潭）</font></span></font></font></p>
<ul>
&nbsp;&nbsp;&nbsp;&nbsp;掩朱弦、住听金缕。天涯同是羁旅。多情记把香罗袖，残粉半黏荆树。还信否。便忍道、石台暗寂春无主。分明间阻。那睡鸭嘘云，翔鸳溜月，此际更休语。
</font><p></p>
&nbsp;&nbsp;&nbsp;&nbsp;人间世，谁识缄愁最苦。轻帆重解烟雨。而今翻笑周郎误。挑剔寒缸寻谱。游倦处。果因甚、亭亭瘦影如前度。无由寄与。待谢却梅花，东风为我，吹梦过淮浦。
</font><p></p>
</ul><p></p>
<p align="center"><font face="黑体" size="3" color="#000080">西窗烛</font><span><font size="2" color="#FF00FF">（雨霁江行自度）</font></span></font></font></p>
<ul>
&nbsp;&nbsp;&nbsp;&nbsp;春江骤涨，晓陌微干，断云如梦相逐。料应怪我频来去，似千里迢遥，伤心极目。为楚腰、惯舞东风，芳草萋萋衬绿。
</font><p></p>
&nbsp;&nbsp;&nbsp;&nbsp;燕飞独。知是谁家箫声多事，吹咽寻常怨曲。仅教衿袖香泥穑君不见、扬州三生杜牧。待泪华、暗落铜盘，甚夜西窗剪烛。
</font><p></p>
</ul><p></p>
<p align="center"><font face="黑体" size="3" color="#000080">侧犯</font></font></font></p>
<ul>
&nbsp;&nbsp;&nbsp;&nbsp;素秋渐爽，倚香曲枕情依旧。怀袖。浸数尺湘漪、簟纹皱。悲欢尽梦里，玉骨从消瘦。空又。思太液芙蓉未央柳。
</font><p></p>
&nbsp;&nbsp;&nbsp;&nbsp;翔凤何在，乐府传孤奏。人病酒。有鸳鸯双字倩谁绣。拜月西楼，几声滴漏。应恐纨洁，已疏郎手。
</font><p></p>
</ul><p></p>
<p align="center"><font face="黑体" size="3" color="#000080">春声碎</font><span><font size="2" color="#FF00FF">（南浦送别自度腔）</font></span></font></font></p>
<ul>
&nbsp;&nbsp;&nbsp;&nbsp;津馆贮轻寒，脉脉离情如水。东风不管，垂杨无力，总雨颦烟寐。栏干外。怕春燕掠天，疏鼓叠、春声碎。
</font><p></p>
&nbsp;&nbsp;&nbsp;&nbsp;刘郎易憔悴。况是恹恹病起。蛮笺漫展，便写就新词，倩谁将寄。当此际。浑似梦峡啼湘，一寸相思千里。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;去路遥。归路遥。灯月光中立小桥。魂萦紫玉箫。
</font><p></p>
&nbsp;&nbsp;&nbsp;&nbsp;风萧萧。雨萧萧。此夜相思空寂寥。梅花落丽谯。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;净亭亭。步盈盈。蝉影明绡傅体轻。水边无限情。
</font><p></p>
&nbsp;&nbsp;&nbsp;&nbsp;翠尊倾。翠鬟倾。归去如何睡得成。西风吹酒醒。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;银漏滴。午夜平康巷陌。双掩兽环人语寂。余香无处觅。
</font><p></p>
&nbsp;&nbsp;&nbsp;&nbsp;回首旧游踪迹。绀碧染衣犹湿。一饷沈吟谁会得。月明春店笛。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;人病酒。生怕日高催绣。昨夜新翻花样瘦。旋描双蝶凑。
</font><p></p>
&nbsp;&nbsp;&nbsp;&nbsp;闲凭绣床呵手。却说春愁还又。门外东风吹绽柳。海棠花厮勾。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（过高邮）</font></span></font></font></p>
<ul>
&nbsp;&nbsp;&nbsp;&nbsp;欲展吴笺咏杜娘。为停楚棹觅秦郎。藕花三十六湖香。
</font><p></p>
&nbsp;&nbsp;&nbsp;&nbsp;珠颗翠檠饶宿泪，玉痕红褪怯晨妆。小桥风月思凄凉。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
