<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;马子严</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（为陈坂种玉庄作・题据花庵词选补）</font></span></font></font></p>
<ul>
&nbsp;&nbsp;&nbsp;&nbsp;买庄为贮梅花，玉妃一万森庭户。古来词客，比方不类，可怜毫褚。谁扫尘凡，独超物表，神仙中取。
</font><p></p>
&nbsp;&nbsp;&nbsp;&nbsp;是昆丘标致，射山风骨，除此外、吾谁与。
</font><p></p>
&nbsp;&nbsp;&nbsp;&nbsp;九酝醍醐雪乳。和金盘、月边清露。寿阳骄I，单于疏贱，不堪充数。弄玉排箫，许琼挥拍，兹从中兴以来绝妙词选卷六改，胎禽飞舞。待先生，披着羊裘鹤氅，作园林主。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;南枝又觉芳心动。慰我相思情味重。陇头何处寄将书，香发有时疑是梦。
</font><p></p>
&nbsp;&nbsp;&nbsp;&nbsp;谁家横笛成三弄。吹到幽香和梦送。觉来知不是梅花，落寞岁寒谁与共。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;几年闲作园林主。未向梅花著语。雪后又开半树。风递幽香去。
</font><p></p>
&nbsp;&nbsp;&nbsp;&nbsp;断魂不为花间女。枝上青禽□诉。我是西湖处士。长恨芳时误。
</font><p></p>
</ul><p></p>
<p align="center"><font face="黑体" size="3" color="#000080">十拍子</font></font></font></p>
<ul>
&nbsp;&nbsp;&nbsp;&nbsp;点缀莫窥天巧，名称却道人为。香酝蜜脾分几点，色映乌云倚一枝。遥看步赏迟。
</font><p></p>
&nbsp;&nbsp;&nbsp;&nbsp;映水不嫌疏影娇春也自同时。红树落残风自暖，寒管声长晓更催。此时知不知。
</font><p></p>
</ul><p></p>
<p align="center"><font face="黑体" size="3" color="#000080">花心动</font></font></font></p>
<ul>
&nbsp;&nbsp;&nbsp;&nbsp;雨洗胭脂，被年时、桃花杏花占了。独惜野梅，风骨非凡，品格胜如多少。探春常恨无颜色，试浓抹、当场微笑。趁时节，千般冶艳，是谁偏好。直与岁寒共保。问单于、如今几分娇小。莫怪山人，不识南枝，横玉自来同调。岂须摘叶分明认，又何必、枯枝比较。恐桃李、开时妒他太早。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;客里伤春浅。问今年梅蕊，因甚化工不管。陌上芳尘行处满。可计天涯近远。见说道、迷楼左畔。一似江南先得暖。向何郎、庭下都寻偏。辜负了，看花眼。
</font><p></p>
&nbsp;&nbsp;&nbsp;&nbsp;古来好物难为伴。只琼花一种，传来仙苑。独许扬州作珍产。便胜了、千千万万。又却待、东风吹绽。自昔闻名今见面。数归期、屈指家山晚。归去说，也稀罕。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;共庆春时，满庭芳思，一枝心蕊非常。少年游冶，何但折垂杨。曾向瑶台月下，逢解佩、玉女翻香。风光好，真珠帘卷，都胜早梅芳。
</font><p></p>
&nbsp;&nbsp;&nbsp;&nbsp;人间，无比并，玉蝴蝶树，争敢相方。既□春归后，此意难忘。夜梦扬州万玉，飞魂共、紫燕归梁。须行乐，马家花圃，不肯醉红妆。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;东君直是多情，好花一夜都开尽。杏梢零落，药栏迟暮，不教宁静。风度秋千，日移帘幕，翠红交映。正太真浴罢，西施浓抹，都沉醉、娇相称。
</font><p></p>
&nbsp;&nbsp;&nbsp;&nbsp;磨遍绿窗铜镜。挽春衫、不堪比并。暮云空谷，佳人何处，碧苔侵迳。睡里相看，酒边凝想，许多风韵。问因何，却欠一些香味，惹傍人恨。
</font><p></p>
</ul><p></p>
<p align="center"><font face="黑体" size="3" color="#000080">二郎神</font></font></font></p>
<ul>
&nbsp;&nbsp;&nbsp;&nbsp;日高睡起，又恰见、柳梢飞絮。倩说与、年年相挽，却又因他相误。南北东西何时定，看碧沼、青萍无数。念蜀郡风流，金陵年少，那寻张绪。
</font><p></p>
&nbsp;&nbsp;&nbsp;&nbsp;应许。雪花比并，扑帘堆户。更羽缀游丝，毡铺小径，肠断鹁鸠唤雨。舞态颠狂，腰肢轻怯，散了几回重聚。空暗想，昔日长亭别酒，杜鹃催去。
</font><p></p>
</ul><p></p>
<p align="center"><font face="黑体" size="3" color="#000080">天仙子</font></font></font></p>
<ul>
&nbsp;&nbsp;&nbsp;&nbsp;白玉为台金作盏。香是江梅名阆苑。年时把酒对君歌，歌不断。杯无算。花月当楼人意满。
</font><p></p>
&nbsp;&nbsp;&nbsp;&nbsp;翘戴一枝蝉影乱。乐事且随人意换。西楼回首月明中，花已绽。人何远。可惜国香天不管。
</font><p></p>
</ul><p></p>
<p align="center"><font face="黑体" size="3" color="#000080">最高楼</font></font></font></p>
<ul>
&nbsp;&nbsp;&nbsp;&nbsp;花解笑，冷淡不求知。长是殿、众芳时。鲜鲜秀颈磋圆玉，洛阳翠佩剪琉璃。向人前，迎茉莉，送荼コ。
</font><p></p>
&nbsp;&nbsp;&nbsp;&nbsp;几欲把、清香换春色。费多少、黄金酬不得。梅雨妒，麦风欺。细腰空恋当心蕊，同时犹结旧年枝。谢家娘，将远寄，待凭谁。
</font><p></p>
</ul><p></p>
<p align="center"><font face="黑体" size="3" color="#000080">青门引</font></font></font></p>
<ul>
&nbsp;&nbsp;&nbsp;&nbsp;手种团团玉。香趁日晴初熟。金刀错落晓霜寒，十分风味，独向暑天足。
</font><p></p>
&nbsp;&nbsp;&nbsp;&nbsp;唐君去后云空谷。异事传流俗。刀圭倘是神仙药，地皮卷尽犹飞肉。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;龙荪晚颖破苔纹。英气欲凌云。深处未须留客，春风自掩柴门。
</font><p></p>
&nbsp;&nbsp;&nbsp;&nbsp;蒲团宴坐，轻敲茶臼，细扑炉熏。弹到琴心三叠，鹧鸪啼傍黄昏。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（上元）</font></span></font></font></p>
<ul>
&nbsp;&nbsp;&nbsp;&nbsp;人意舒闲春事到，徐徐弄日微云。翠鬟飞绕闹蛾群。烟横沾酒市，风转落梅村。
</font><p></p>
&nbsp;&nbsp;&nbsp;&nbsp;岁事一新人半旧，相逢际晚醺醺。花间亭馆柳间门。克除风雨外，排日醉红裙。
</font><p></p>
</ul><p></p>
<p align="center"><font face="黑体" size="3" color="#000080">月华清</font><span><font size="2" color="#FF00FF">（忆别）</font></span></font></font></p>
<ul>
&nbsp;&nbsp;&nbsp;&nbsp;瑟瑟秋声，萧萧天籁，满庭摇落空翠。数遍丹枫，不见叶间题字。人何处、千里婵娟，愁不断、一江流水。遥睇。见征鸿几点，碧天无际。
</font><p></p>
&nbsp;&nbsp;&nbsp;&nbsp;怅望月中仙桂。问窃药佳人，谁与同岁。把镜当空，照尽别离情意。心里恨、莫结丁香，琴上曲、休弹秋思。怕里。又悲来老却，兰台公子。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font><span><font size="2" color="#FF00FF">（春游）</font></span></font></font></p>
<ul>
&nbsp;&nbsp;&nbsp;&nbsp;游人拾翠不知远。被子规呼转。红楼倒影背斜阳，坠几声弦管。
</font><p></p>
&nbsp;&nbsp;&nbsp;&nbsp;荼コ香透，海棠红浅。恰平分春半。花前一笑不须a，待花飞休怨。
</font><p></p>
</ul><p></p>
<p align="center"><font face="黑体" size="3" color="#000080">鱼游春水</font><span><font size="2" color="#FF00FF">（怨别）</font></span></font></font></p>
<ul>
&nbsp;&nbsp;&nbsp;&nbsp;池塘生春草。数尽归鸿人未到。天涯目断，青鸟尚赊音耗。晓月频窥白玉堂，暮雨还湿青门道。巢燕引雏，乳莺空老。
</font><p></p>
&nbsp;&nbsp;&nbsp;&nbsp;庭际香红倦扫。乾鹊休来枝上噪。前回准拟同他，翻成病了。欲题红叶凭谁寄，独抱孤桐无心挑。眉间翠攒，鬓边霜早。
</font><p></p>
</ul><p></p>
<p align="center"><font face="黑体" size="3" color="#000080">海棠春</font><span><font size="2" color="#FF00FF">（春景）</font></span></font></font></p>
<ul>
&nbsp;&nbsp;&nbsp;&nbsp;柳腰暗怯花风弱。红映秋千院落。归逐燕儿飞，斜撼真珠箔。
</font><p></p>
&nbsp;&nbsp;&nbsp;&nbsp;满林翠叶胭脂萼。不忍频频觑着。护取一庭春，莫弹花间鹊。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（闺思）</font></span></font></font></p>
<ul>
&nbsp;&nbsp;&nbsp;&nbsp;睡鸭徘徊烟缕长。日高春困不成妆。步欹草色金莲润，捻断花鬓玉笋香。
</font><p></p>
&nbsp;&nbsp;&nbsp;&nbsp;轻洛浦，笑巫阳。锦纹亲织寄檀郎。儿家闭户藏春色，戏蝶游蜂不敢狂。
</font><p></p>
</ul><p></p>
<p align="center"><font face="黑体" size="3" color="#000080">归朝欢</font><span><font size="2" color="#FF00FF">（春游）</font></span></font></font></p>
<ul>
&nbsp;&nbsp;&nbsp;&nbsp;听得提壶沽美酒。人道杏花深处有。杏花狼藉鸟啼风，十分春色今无九。麝煤销永昼。青烟飞上庭前柳。
</font><p></p>
&nbsp;&nbsp;&nbsp;&nbsp;画堂深，不寒不暖，正是好时候。
</font><p></p>
&nbsp;&nbsp;&nbsp;&nbsp;团团宝月纤手。暂借歌喉招舞袖。真珠滴破小槽红，香肌缩尽纤罗瘦。投分须白首。黄金散与亲和旧。且衔杯，壮心未落，风月长相守。
</font><p></p>
</ul><p></p>
<p align="center"><font face="黑体" size="3" color="#000080">孤鸾</font><span><font size="2" color="#FF00FF">（早春）</font></span></font></font></p>
<ul>
&nbsp;&nbsp;&nbsp;&nbsp;沙堤香软。正宿雨初收，落梅飘满。可奈东风，暗逐马蹄轻卷。湖波又还涨绿，粉墙阴、日融烟暖。蓦地刺桐枝上，有一声春唤。
</font><p></p>
&nbsp;&nbsp;&nbsp;&nbsp;任酒帘、飞劝画楼晚。便指数烧灯，时节非远。陌上叫声，好是卖花行院。玉梅对妆雪柳，闹蛾儿、象生娇颤。归去争先戴取，倚宝钗双燕。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（西湖春暮）</font></span></font></font></p>
<ul>
&nbsp;&nbsp;&nbsp;&nbsp;清明寒食不多时。香红渐渐稀。番腾妆束闹苏堤。留春春怎知。
</font><p></p>
&nbsp;&nbsp;&nbsp;&nbsp;花褪雨，絮沾泥。凌波寸不移。三三两两叫船儿。人归春也归。
</font><p></p>
</ul><p></p>
<p align="center"><font face="黑体" size="3" color="#000080">卜算子慢</font></font></font></p>
<ul>
&nbsp;&nbsp;&nbsp;&nbsp;璧月上极浦。帆落人挝鼓。石城倒影，深夜鱼龙舞。佳气郁郁，紫阙腾云雨。回首分今古。千载是和非，夕阳中、双燕语。
</font><p></p>
&nbsp;&nbsp;&nbsp;&nbsp;向人诉。记玉井辘轳，胭脂涨腻，几许蛾眉妒。感叹息、花好随风去。流景如羽。且共乐升平，不须后庭玉树。
</font><p></p>
</ul><p></p>
<p align="center"><font face="黑体" size="3" color="#000080">锦缠道</font><span><font size="2" color="#FF00FF">（桑）</font></span></font></font></p>
<ul>
&nbsp;&nbsp;&nbsp;&nbsp;雨过园林，触处落红凝绿。正桑叶、齐如沃。娇羞只恐人偷目。背立墙阴，慢展纤纤玉。
</font><p></p>
&nbsp;&nbsp;&nbsp;&nbsp;听鸠啼几声，耳边相促。念蚕饥、四眠初熟。劝路旁、立马莫踟躇，是那里唱道秋胡曲。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（寿傅尚书）</font></span></font></font></p>
<ul>
&nbsp;&nbsp;&nbsp;&nbsp;瑞霭秋空，银河里、非烟非雾。应想是、岳钟神秀，再生伊传。昨夜五云随梦入，今朝万象朝元去。正六星、炳炳耀文昌，循初度。
</font><p></p>
&nbsp;&nbsp;&nbsp;&nbsp;五马贵，多文富。人品异，心期古。似冰清瑶水，玉森元圃。天子方将循异政，灵孙又合为霖雨。问汾阳、几考在中书，从今数。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿赵提刑）</font></span></font></font></p>
<ul>
&nbsp;&nbsp;&nbsp;&nbsp;万仞鹅湖顶，千岁矫苍龙。楼台一簇，仙家遥寄五云中。天上朝元佳节，人世生贤华旦，瑞气郁葱葱。六辔耀闽海，列郡喜趋风。
</font><p></p>
&nbsp;&nbsp;&nbsp;&nbsp;记昔年，当此际，早梅红。插花饮酒，狂歌醉舞寿昌宫。零落青袍如旧，敛板绣衣庭下，欣见黑头公。王室要师保，叔父忽居东。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font><span><font size="2" color="#FF00FF">（自寿）</font></span></font></font></p>
<ul>
&nbsp;&nbsp;&nbsp;&nbsp;深约海棠开，一庭儿女。共插满头笑相语。入春准备了，到今朝团聚。近来都不怕，风和雨。
</font><p></p>
&nbsp;&nbsp;&nbsp;&nbsp;一个一杯，君山绿醑。何必贪多似彭祖。但须看遍，子生孙孙生子。便年年拚一醉，花前舞。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（蜡梅）</font></span></font></font></p>
<ul>
&nbsp;&nbsp;&nbsp;&nbsp;娇额尚涂黄。不入时妆。十分轻脆奈风霜。几度细腰寻得蜜，错认蜂房。
</font><p></p>
&nbsp;&nbsp;&nbsp;&nbsp;东阁久凄凉。江路悠长。休将颜色较芬芳。无奈世间真若伪，赖有幽香。
</font><p></p>
</ul><p></p>
<p align="center"><font face="黑体" size="3" color="#000080">苏幕遮</font></font></font></p>
<ul>
&nbsp;&nbsp;&nbsp;&nbsp;地偏灵，天应瑞。簇簇银花，团绕真珠蕊。金阙玉楼分十二。要伴娥，与月循环睡。
</font><p></p>
&nbsp;&nbsp;&nbsp;&nbsp;月如花，花表岁。人道闰年，添个真奇异。不许扬州夸间气。昨夜春风，吹送柴门里。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
