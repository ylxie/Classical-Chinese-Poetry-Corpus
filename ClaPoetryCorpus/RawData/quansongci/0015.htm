<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李之仪</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;晚来轻拂，游云尽卷，霁色寒相射。银潢半掩，秋毫欲数，分明不夜。玉g传声，羽衣催舞，此欢难借。凛清辉，但觉圆光罩影，冰壶莹、真无价。
</font><p></p>
&nbsp;&nbsp;&nbsp;&nbsp;闻道水精宫殿，惠炉薰、珠帘高挂。琼枝半倚，瑶觞更劝，莺娇燕姹。目断魂飞，翠萦红绕，空吟小砑。想归来醉里，鸾篦凤朵，倩何人卸。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（次韵徐明叔）</font></span></font></font></p>
<ul>
&nbsp;&nbsp;&nbsp;&nbsp;神仙院宇，记得春归后。蜂蝶不胜闲，惹残香、萦纡深透。玉徽指稳，别是一般情，方永昼。因谁瘦。都为天然秀。
</font><p></p>
&nbsp;&nbsp;&nbsp;&nbsp;桐阴未减，独自携芳酎。再弄想前欢，拊金樽、何时似旧。凭谁说与，潘鬓转添霜，飞陇首。云将皱。应念相思久。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（北观避暑次明叔韵）</font></span></font></font></p>
<ul>
&nbsp;&nbsp;&nbsp;&nbsp;金柔火老，欲避几无地。谁借一檐风，锁幽香、智邋洹Ｑ阶珠砌，如膜遇金篦，流水外，落花前，岂是人能致。
</font><p></p>
&nbsp;&nbsp;&nbsp;&nbsp;擘麟泛玉，笑语皆真类。惆怅月边人，驾云Z、何方适意。么弦咽处，空感旧时声，兰易歇，恨偏长，魂断成何事。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（采石值雪）</font></span></font></font></p>
<ul>
&nbsp;&nbsp;&nbsp;&nbsp;蛾眉亭上，今日交冬至。已报一阳生，更佳雪、因时呈瑞。匀飞密舞，都是散天花，山不见，水如山，浑在冰壶里。
</font><p></p>
&nbsp;&nbsp;&nbsp;&nbsp;平生选胜，到此非容易。弄月与燃犀，漫劳神、徒能惊世。争如此际，天意巧相符，须痛饮，庆难逢，莫诉厌厌醉。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;晚来寒甚，密雪穿庭户。如在广寒宫，惊满目、瑶林琼树。佳人乘兴，应是得欢多，泛新声，催金盏，别有留心处。
</font><p></p>
&nbsp;&nbsp;&nbsp;&nbsp;争知这里，没个人言语。拨尽火边灰，搅愁肠、飞花舞絮。凭谁子细，说与此时情，欢暂歇，酒微醺，还解相思否。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（八月十六夜，景修咏东坡旧词，因韵成此）</font></span></font></font></p>
<ul>
&nbsp;&nbsp;&nbsp;&nbsp;一到江南，三逢此夜，举头羞见婵娟。黯然怀抱，特地遣谁宽。分外清光泼眼，迷暄、无计拘拦。天如洗，星河尽掩，全胜异时看。
</font><p></p>
&nbsp;&nbsp;&nbsp;&nbsp;佳人，还忆否，年时此际，相见方难。谩红绫偷寄，孤被添寒。何事佳期再睹，翻怅望、重叠关山。归来呵，休教独自，肠断对团圆。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（有碾龙团为供求诗者，作长短句报之）</font></span></font></font></p>
<ul>
&nbsp;&nbsp;&nbsp;&nbsp;花陌千条，珠帘十里，梦中还是扬州。月斜河汉，曾记醉歌楼。谁赋红绫小砑，因飞絮、天与风流。春常在，仙源路隔，空自泛渔舟。
</font><p></p>
&nbsp;&nbsp;&nbsp;&nbsp;新秋。初雨过，龙团细碾，雪乳浮瓯。问殷勤何处，特地相留。应念长门赋罢，消渴甚、无物堪酬。情无尽，金扉玉榜，何日许重游。
</font><p></p>
</ul><p></p>
<p align="center"><font face="黑体" size="3" color="#000080">玉蝴蝶</font></font></font></p>
<ul>
&nbsp;&nbsp;&nbsp;&nbsp;以三阕见寄，辄次其韵\\
</font><p></p>
&nbsp;&nbsp;&nbsp;&nbsp;坐久灯花开尽，暗惊风叶，初报霜寒。冉冉年华催暮，颜色非丹。搅回砀、蛩吟似织，留恨意、月彩如摊。惨无欢。篆烟萦素，空转雕盘。
</font><p></p>
&nbsp;&nbsp;&nbsp;&nbsp;何难。别来几日，信沈鱼鸟，情满关山。耳边依约，常记巧语绵蛮。聚愁窠、蜂房未密，倾泪眼、海水犹a。奄更阑。渐移银汉，低泛帘颜。
</font><p></p>
</ul><p></p>
<p align="center"><font face="黑体" size="3" color="#000080">早梅芳</font></font></font></p>
<ul>
&nbsp;&nbsp;&nbsp;&nbsp;雪初销，斗觉寒将变。已报梅梢暖。日边霜外，迤逦枝条自柔软。嫩苞匀点缀，绿萼轻裁剪。隐深心，未许清香散。
</font><p></p>
&nbsp;&nbsp;&nbsp;&nbsp;渐融和，开欲遍。密处疑无间。天然标韵，不与群花斗深浅。夕阳波似动，曲水风犹懒。最销魂，弄影无人见。
</font><p></p>
</ul><p></p>
<p align="center"><font face="黑体" size="3" color="#000080">谢池春</font></font></font></p>
<ul>
&nbsp;&nbsp;&nbsp;&nbsp;残寒销尽，疏雨过、清明后。花径敛余红，风沼萦新皱。乳燕穿庭户，飞絮沾襟袖。正佳时，仍晚昼。著人滋味，真个浓如酒。
</font><p></p>
&nbsp;&nbsp;&nbsp;&nbsp;频移带眼，空只恁、厌厌瘦。不见又思量，见了还依旧。为问频相见，何似长相守。天不老，人未偶。且将此恨，分付庭前柳。
</font><p></p>
</ul><p></p>
<p align="center"><font face="黑体" size="3" color="#000080">怨三三</font><span><font size="2" color="#FF00FF">（登姑熟堂寄旧迹，用贺方回韵）</font></span></font></font></p>
<ul>
&nbsp;&nbsp;&nbsp;&nbsp;清溪一派泻揉蓝。岸草毵毵。记得黄鹂语画檐。唤狂里、醉重三。
</font><p></p>
&nbsp;&nbsp;&nbsp;&nbsp;春风不动垂帘。似三五、初圆素蟾。镇泪眼廉纤。何时歌舞，再和池南。
</font><p></p>
</ul><p></p>
<p align="center"><font face="黑体" size="3" color="#000080">春光好</font></font></font></p>
<ul>
&nbsp;&nbsp;&nbsp;&nbsp;霜压晓，月收阴。斗寒深。看尽灯花金鸭冷，卷残衾。卯酒从谁细酌，余香无计重寻。空把夜来相见梦，写文琴。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（咏畴昔胜会和人韵，后篇喜其归）</font></span></font></font></p>
<ul>
&nbsp;&nbsp;&nbsp;&nbsp;深帘静昼。绰约闺房秀。鲜衣楚制非文绣。凝脂肤理腻，削玉腰围瘦。闲舞袖。回身昵语凭肩久。
</font><p></p>
&nbsp;&nbsp;&nbsp;&nbsp;眉压横波皱。歌断青青柳。钗遽擘，壶频叩。鬓凄清镜雪，泪涨芳樽酒。难再偶。沈沈梦峡云归后。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;柔肠寸折。解袂留清血。蓝桥动是经年别。掩门春絮乱，欹枕秋蛩咽。檀篆灭。鸳衾半拥空床月。
</font><p></p>
&nbsp;&nbsp;&nbsp;&nbsp;妆镜分来缺。尘污菱花洁。嘶骑远，鸣机歇。密封书锦字，巧绾香囊结。芳信绝。东风半落梅梢雪。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（再和前意）</font></span></font></font></p>
<ul>
&nbsp;&nbsp;&nbsp;&nbsp;万红暄昼。占尽人间秀。怎生图画如何绣。宜推萧史伴，消得东阳瘦。垂窄袖。花前镇忆相携久。
</font><p></p>
&nbsp;&nbsp;&nbsp;&nbsp;泪`回纹皱。好在章台柳。洞户隔，凭谁叩。寄声虽有雁，会面难同酒。无计偶。萧萧暮雨黄昏后。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;休嗟磨折。看取罗巾血。殷勤且话经年别。庭花番怅望，檐雨同呜咽。明半灭。灯光夜夜多如月。
</font><p></p>
&nbsp;&nbsp;&nbsp;&nbsp;无复伤离缺。共保冰霜洁。不断梦，从今歇。收回书上絮，解尽眉头结。犹未绝。金徽泛处应能雪。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（和人）</font></span></font></font></p>
<ul>
&nbsp;&nbsp;&nbsp;&nbsp;中秋才过，又是重阳到。露乍冷，寒将报。绿香摧渚芰，黄密攒庭草。人未老。蓝桥谩促霜砧捣。
</font><p></p>
&nbsp;&nbsp;&nbsp;&nbsp;照影兰缸晕，破户银蟾小。樽在眼，从谁倒。强铺同处被，愁卸欢时帽。须信道。狂心未歇情难老。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（用秦少游韵）</font></span></font></font></p>
<ul>
&nbsp;&nbsp;&nbsp;&nbsp;深秋庭院，残暑全消退。天幕回，云容碎。地偏人罕到，风惨寒微带。初睡起，翩翩戏蝶飞成对。
</font><p></p>
&nbsp;&nbsp;&nbsp;&nbsp;叹息谁能会。犹记逢倾盖。情暂遣，心常地。沈沈音信断，冉冉光阴改。红日晚，仙山路隔空云海。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;知有阆风花解语，从来只许传闻。光明休咏汉宫新。拥身疑有月，衬步恨无云。
</font><p></p>
&nbsp;&nbsp;&nbsp;&nbsp;莫把金樽容易劝，坐来几度销魂。不知仙骨在何人。好将千岁日，占断四时春。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;九十日春都过了，寻常偶到江皋。水容山态两相饶。草平天一色，风暖燕双高。
</font><p></p>
&nbsp;&nbsp;&nbsp;&nbsp;酒病厌厌何计那，飞红更送无聊。莺声犹似耳边娇。难回巫峡梦，空恨武陵桃。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;恼人天气雪消时。落梅飞。日初迟。小阁幽窗，时节听黄鹂。新洗头来娇困甚，才试著，夹罗衣。
</font><p></p>
&nbsp;&nbsp;&nbsp;&nbsp;木梨花拂淡燕脂。翠云欹。敛双眉。月浅星深，天淡玉绳低。不道有人肠断也，浑不语，醉如痴。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;今宵莫惜醉颜红。十分中。且从容。须信欢情，回首似旋风。流落天涯头白也，难得是，再相逢。
</font><p></p>
&nbsp;&nbsp;&nbsp;&nbsp;十年南北感征鸿。恨应同。苦重重。休把愁怀，容易便书空。只有琴樽堪寄老，除此外，尽蒿蓬。
</font><p></p>
</ul><p></p>
<p align="center"><font face="黑体" size="3" color="#000080">江神子</font></font></font></p>
<ul>
&nbsp;&nbsp;&nbsp;&nbsp;阑干掐遍等新红。酒频中。恨匆匆。投得花开，还报夜来风。惆怅春光留不住，又何似，莫相逢。
</font><p></p>
&nbsp;&nbsp;&nbsp;&nbsp;月窗何处想归鸿。与谁同。意千重。婉思柔情，一旦总成空。仿佛么弦犹在耳，应为我，首如蓬。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（橘）</font></span></font></font></p>
<ul>
&nbsp;&nbsp;&nbsp;&nbsp;西江霜后，万点暄晴昼。璀璨寄来光欲溜。正值文君病酒。
</font><p></p>
&nbsp;&nbsp;&nbsp;&nbsp;画屏斜倚窗纱。睡痕犹带朝霞。为问清香绝韵，何如解语梅花。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;萧萧风叶。似与更声接。欲寄明非为怯。梦断兰舟桂楫。
</font><p></p>
&nbsp;&nbsp;&nbsp;&nbsp;学书只写鸳鸯。却应无奈愁肠。安得一双飞去，春风芳草池塘。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（听杨姝琴）</font></span></font></font></p>
<ul>
&nbsp;&nbsp;&nbsp;&nbsp;殷勤仙友。劝我千年酒。一曲履霜谁与奏。邂逅麻姑妙手。
</font><p></p>
&nbsp;&nbsp;&nbsp;&nbsp;坐来休叹尘劳。相逢难似今朝。不待亲移玉指，自然痒处都消。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;当时命友。曾借邻家酒。旧曲不知何处奏。梦断空思纤手。
</font><p></p>
&nbsp;&nbsp;&nbsp;&nbsp;却应去路非遥。今朝还有明朝。谩道人能化石，须知石被人消。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;仙家庭院。红日看看晚。一朵梅花挨枕畔。玉指几回拈看。
</font><p></p>
&nbsp;&nbsp;&nbsp;&nbsp;拥衾不比寻常。天涯无限思量。看了又还重嗅，分明不为清香。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（琴）</font></span></font></font></p>
<ul>
&nbsp;&nbsp;&nbsp;&nbsp;霞卷与云舒。月淡星疏。摩徽转轸不曾虚。弹到当时留意处，谁是相如。
</font><p></p>
&nbsp;&nbsp;&nbsp;&nbsp;魂断酒家垆。路隔云衢。舞鸾镜里早妆初。拟学画眉张内史，略借工夫。
</font><p></p>
</ul><p></p>
<p align="center"><font face="黑体" size="3" color="#000080">卜算子</font></font></font></p>
<ul>
&nbsp;&nbsp;&nbsp;&nbsp;我住长江头，君住长江尾。日日思君不见君，共饮长江水。
</font><p></p>
&nbsp;&nbsp;&nbsp;&nbsp;此水几时休，此恨何时已。只愿君心似我心，定不负相思意。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（用太白韵）</font></span></font></font></p>
<ul>
&nbsp;&nbsp;&nbsp;&nbsp;清溪咽。霜风洗出山头月。山头月。迎得云归，还送云别。
</font><p></p>
&nbsp;&nbsp;&nbsp;&nbsp;不知今是何时节。凌R望断音尘绝。音尘绝。帆来帆去，天际双阙。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;天淡云闲晴昼永。庭户深沈，满地梧桐影。骨冷魂清如梦醒。梦回犹是前时景。
</font><p></p>
&nbsp;&nbsp;&nbsp;&nbsp;取次杯盘催酩酊。醉帽频欹，又被风吹正。踏月归来人已静。恍疑身在蓬莱顶。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;玉骨冰肌天所赋。似与神仙，来作烟霞侣。枕畔拈来亲手付。书窗终日常相顾。
</font><p></p>
&nbsp;&nbsp;&nbsp;&nbsp;几度离披留不住。依旧清香，只欠能言语。再送神仙须爱护。他时却待亲来取。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;万事都归一梦了。曾向邯郸，枕上教知道。百岁年光谁得到。其间忧患知多少。
</font><p></p>
&nbsp;&nbsp;&nbsp;&nbsp;无事且频开口笑。纵酒狂歌，销遣闲烦恼。金谷繁花春正好。玉山一任樽前倒。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;为爱梅花如粉面。天与工夫，不似人间见。几度拈来亲比看。工夫却是花枝浅。
</font><p></p>
&nbsp;&nbsp;&nbsp;&nbsp;觅得归来临几砚。尽日相看，默默情无限。更不嗅时须百遍。分明销得人肠断。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;剪水开头碧玉条。能令江汉客魂销。只应香信是春潮。
</font><p></p>
&nbsp;&nbsp;&nbsp;&nbsp;戴了又羞缘我老，折来同嗅许谁招。凭将此意问妖娆。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（为杨姝作）</font></span></font></font></p>
<ul>
&nbsp;&nbsp;&nbsp;&nbsp;玉室金堂不动尘。林梢绿遍已无春。清和佳思一番新。
</font><p></p>
&nbsp;&nbsp;&nbsp;&nbsp;道骨仙风云外侣，烟鬟雾鬓月边人。何妨沈醉到黄昏。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;依旧琅\不染尘。霜风吹断笑时春。一簪华发为谁新。
</font><p></p>
&nbsp;&nbsp;&nbsp;&nbsp;白雪幽兰犹有韵，鹊桥星渚可无人。金莲移处任尘昏。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;昨日霜风入绛帷。曲房深院绣帘垂。屏风几曲画生枝。
</font><p></p>
&nbsp;&nbsp;&nbsp;&nbsp;酒韵渐浓欢渐密，罗衣初试漏初迟。已凉天气未寒时。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（橘）</font></span></font></font></p>
<ul>
&nbsp;&nbsp;&nbsp;&nbsp;昨夜十分霜重，晓来千里书传。吴山秀处洞庭边。不夜星垂初遍。
</font><p></p>
&nbsp;&nbsp;&nbsp;&nbsp;好事寄来禅侣，多情将送琴仙。为怜佳果称婵娟。一笑聊回媚眼。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;醉透香浓斗帐，灯深月浅回廊。当时背面两伥伥。何况临风怀想。
</font><p></p>
&nbsp;&nbsp;&nbsp;&nbsp;舞柳经春只瘦，游丝到地能长。鸳鸯半调已无肠。忍把么弦再上。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;念念欲归未得，迢迢此去何求。都缘一点在心头。忘了霜朝雪后。
</font><p></p>
&nbsp;&nbsp;&nbsp;&nbsp;要见有时有梦，相思无处无愁。小窗若得再绸缪。应记如今时候。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;风清月莹，天然标韵，自是闺房之秀。情多无那不能禁，常是为、而今时候。
</font><p></p>
&nbsp;&nbsp;&nbsp;&nbsp;绿云低拢，红潮微上，画幕梅寒初透。一般偏更恼人深，时更把、眉儿轻皱。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;宿云收尽，纤尘不警，万里银河低挂。清冥风露不胜寒，无计学、双鸾并驾。
</font><p></p>
&nbsp;&nbsp;&nbsp;&nbsp;玉徽声断，宝钗香远，空赋红绫小砑。瘦郎知有几多愁，怎奈向、月明今夜。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;绿遍东山，寒归西渡。分明认得春来处。风轻雨细更愁人，高唐何在空朝暮。
</font><p></p>
&nbsp;&nbsp;&nbsp;&nbsp;离恨相寻，酒狂无素。柳条又折年时数。一番情味有谁知，断魂还送征帆去。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;还是归来，依前问渡。好风引到经行处。几声啼鸟又催耕，草长柳暗春将暮。
</font><p></p>
&nbsp;&nbsp;&nbsp;&nbsp;潦倒无成，疏慵有素。且陪野老酬天数。多情惟有面前山，不随潮水来还去。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;节是重阳却斗寒。可堪风雨累寻欢。虽辜早菊同高柳，聊楫残蕉共小栏。
</font><p></p>
&nbsp;&nbsp;&nbsp;&nbsp;浮蚁嫩，炷烟盘。恨无莺唱舞催鸾。空惊绝韵天边落，不许韶颜梦里看。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;浓丽妖妍不是妆。十分风艳夺韶光。牡丹开就应难比，繁富犹疑过海棠。
</font><p></p>
&nbsp;&nbsp;&nbsp;&nbsp;须仔细，更端相。烂霞梳晕带朝阳。千金未足酬真赏，一度相看一断肠。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;避暑佳人不著妆。水晶冠子薄罗裳。摩绵扑粉飞琼屑，滤蜜调冰结绛霜。
</font><p></p>
&nbsp;&nbsp;&nbsp;&nbsp;随定我，小兰堂。金盆盛水绕牙床。时时浸手心头熨，受尽无人知处凉。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;收尽微风不见江。分明天水共澄光。由来好处输闲地，堪叹人生有底忙。
</font><p></p>
&nbsp;&nbsp;&nbsp;&nbsp;心既远，味偏长。须知粗布胜无裳。从今认得归田乐，何必桃源是故乡。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;腊穷天际傍危栏。密雪舞初残。表里江山如画，分明不似人间。
</font><p></p>
&nbsp;&nbsp;&nbsp;&nbsp;功名何在，文章漫与，空叹流年。独恨归来已晚，半生孤负渔竿。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;暮山环翠绕层栏。时节岁将残。远雁不传家信，空能嘹唳云间。
</font><p></p>
&nbsp;&nbsp;&nbsp;&nbsp;客程无尽，归心易感，谁与忘年。早晚临流凝望，饥帆催卸风竿。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;翰林豪放绝勾栏。风月感雕残。一旦荆溪仙子，笔头唤聚时间。
</font><p></p>
&nbsp;&nbsp;&nbsp;&nbsp;锦袍如在，云山顿改，宛似当年。应笑溧阳衰尉，鲇鱼依旧悬竿。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;朱唇玉羽下蓬莱。佳时近早梅。惜花情味久安排。枝头开未开。
</font><p></p>
&nbsp;&nbsp;&nbsp;&nbsp;魂欲断，恨难裁。香心休见猜。果知何逊是仙才。何妨入梦来。//朱唇玉羽，湖湘间谓之倒挂子，岭南谓之梅花使，十二月半方出。
</font><p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（席上送少游之金陵）</font></span></font></font></p>
<ul>
&nbsp;&nbsp;&nbsp;&nbsp;相逢未几还相别，此恨难同。细雨蒙蒙。一片离愁醉眼中。
</font><p></p>
&nbsp;&nbsp;&nbsp;&nbsp;明朝去路云霄外，欲见无从。满袂仙风。空托双凫作信鸿。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;回首芜城旧苑。还是翠深红浅。春意已无多，斜日满帘飞燕。不见。不见。门掩落花庭院。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（登凌R台感怀）</font></span></font></font></p>
<ul>
&nbsp;&nbsp;&nbsp;&nbsp;偶向凌R台上望，春光已过三分。江山重叠倍销魂。风花飞有态，烟絮坠无痕。
</font><p></p>
&nbsp;&nbsp;&nbsp;&nbsp;已是年来伤感甚，那堪旧恨仍存。清愁满眼共谁论。却应台下草，不解忆王孙。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（景修席上再赋）</font></span></font></font></p>
<ul>
&nbsp;&nbsp;&nbsp;&nbsp;难得今朝风日好，春光佳思平分。虽然公子暗招魂。其如抬眼看，都是旧时痕。
</font><p></p>
&nbsp;&nbsp;&nbsp;&nbsp;酒到强寻欢日路，坐来谁为温存。落花流水不堪论。何时弦上意，重为拂桐孙。
</font><p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（谢人寄蜡梅）</font></span></font></font></p>
<ul>
&nbsp;&nbsp;&nbsp;&nbsp;春风似有灯前约，先报佳期。点缀相宜。天气犹寒蝶未知。
</font><p></p>
&nbsp;&nbsp;&nbsp;&nbsp;嫩黄染就蜂须巧，香压团枝。淡注仙衣。方士临门未起时。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（用贺方回韵，有所祷而作）</font></span></font></font></p>
<ul>
&nbsp;&nbsp;&nbsp;&nbsp;小篷又泛曾行路。这身世、如何去。去了还来知几度。多情山色，有情江水，笑我归无处。
</font><p></p>
&nbsp;&nbsp;&nbsp;&nbsp;夕阳杳杳还催暮。练净空吟谢郎句。试祷波神应见许。帆开风转，事谐心遂，直到明年雨。
</font><p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（借陈君俞韵）</font></span></font></font></p>
<ul>
&nbsp;&nbsp;&nbsp;&nbsp;暑方烦，人似愠。怅望林泉幽峻。情会处，景偏表。心清闻妙香。
</font><p></p>
&nbsp;&nbsp;&nbsp;&nbsp;宝幢低，金锁碎。竹影桐阴窗外。新事旧，旧愁新。空嗟不见人。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;洗尽秋容天似莹。星稀月淡人初静。策杖萦纡寻远径。披昏暝。堤边犊母闲相并。
</font><p></p>
&nbsp;&nbsp;&nbsp;&nbsp;遥想去舟魂欲凝。一番佳思从谁咏。憔悴归来如独醒。知何境。沈沈但觉烟村迥。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;春后雨余天。娅姹黄鹂胜品弦。榴叶千灯初报暑，阶前。只有茶瓯味最便。
</font><p></p>
&nbsp;&nbsp;&nbsp;&nbsp;身世几蹁跹。自觉年来更可怜。欲问此情何所似，缘延。看取窗间坠柳绵。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（夏日作）</font></span></font></font></p>
<ul>
&nbsp;&nbsp;&nbsp;&nbsp;绿水满池塘。点水蜻蜓避燕忙。杏子压枝黄半熟，邻墙。风送花花几阵香。
</font><p></p>
&nbsp;&nbsp;&nbsp;&nbsp;角簟衬牙床。汗透鲛绡昼影长。点滴芭蕉疏雨过，微凉。画角悠悠送夕阳。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;睡起绕回塘。不见衔泥燕子忙。前日花梢都绿遍，西墙。犹有轻风递暗香。
</font><p></p>
&nbsp;&nbsp;&nbsp;&nbsp;步懒恰寻床。卧看游丝到地长。自恨无聊常病酒。凄凉。岂有才情似沈阳。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（端午）</font></span></font></font></p>
<ul>
&nbsp;&nbsp;&nbsp;&nbsp;小雨湿黄昏。重午佳辰独掩门。巢燕引雏浑去尽，销魂。空向梁间觅宿痕。
</font><p></p>
&nbsp;&nbsp;&nbsp;&nbsp;客舍宛如村。好事无人载一樽。唯有莺声知此恨，殷勤。恰似当时枕上闻。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;泪眼转天昏。去路迢迢隔九门。角黍满盘无意举，凝魂。不为当时泽畔痕。
</font><p></p>
&nbsp;&nbsp;&nbsp;&nbsp;肠断武陵村。骨冷难同月下樽。强泛菖蒲酬令节，空勤。风叶萧萧不忍闻。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（少孙咏鲁直长沙旧词，因次韵）</font></span></font></font></p>
<ul>
&nbsp;&nbsp;&nbsp;&nbsp;青楼薄幸，已分终难偶。寻遍绮罗间，悄无个、眼中翘秀。江南春晓，花发乱莺飞，情渐透。休辞瘦。果有人相候。
</font><p></p>
&nbsp;&nbsp;&nbsp;&nbsp;醉乡路稳，常是身偏后。谁谓正欢时，把相思、番成红豆。千言万语，毕竟总成虚，章台柳。青青否。魂梦空搔首。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;乱魂无据。黯黯只寻来处路。灯尽花残。不觉长更又向阑。
</font><p></p>
&nbsp;&nbsp;&nbsp;&nbsp;几回枕上。那件不曾留梦想。变尽星星。一滴秋霖是一茎。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;堤长春晚。冉冉浑如云外见。欲语无门。略许莺声隔岸闻。
</font><p></p>
&nbsp;&nbsp;&nbsp;&nbsp;锦屏绣幌。犹待归来留一饷。何事迟迟。直恐游丝惹住伊。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;渠不改。古有斯人。千载谁能继后尘。春风入手。乐事自应随处有。与众熙怡。何似幽居独乐时。\\
</font><p></p>
&nbsp;&nbsp;&nbsp;&nbsp;触涂是碍。一任浮沈何必改。有个人人。自说居尘不染尘。
</font><p></p>
&nbsp;&nbsp;&nbsp;&nbsp;谩夸千手。千物执持都是有。气候融怡。还取青天白日时。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;都不醒。鸟倦云飞。两得无心总是归。古人逝矣。旧日南窗何处是。莫负青春。即是升平寄傲人。\\
</font><p></p>
&nbsp;&nbsp;&nbsp;&nbsp;莫非魔境。强向中间谈独醒。一叶才飞。便觉年华太半归。
</font><p></p>
&nbsp;&nbsp;&nbsp;&nbsp;醉云可矣。认著依前还不是。虚过今春。有愧斜川得意人。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（得金陵报，喜甚，从赵景修借酒）</font></span></font></font></p>
<ul>
&nbsp;&nbsp;&nbsp;&nbsp;揉花催柳。一夜阴风几破牖。平晓无云。依旧光明一片春。
</font><p></p>
&nbsp;&nbsp;&nbsp;&nbsp;掀衣起走。欲助喜欢须是酒。惆怅空樽。拟就王孙借十分。
</font><p></p>
</ul><p></p>
<p align="center"><font face="黑体" size="3" color="#000080">天门谣</font></font></font></p>
<ul>
&nbsp;&nbsp;&nbsp;&nbsp;豪占。清雾敛。与闲人登览。¤待月上潮平、波滟滟。塞管轻吹新阿滥。风满槛。历历数、西州更点。\\
</font><p></p>
&nbsp;&nbsp;&nbsp;&nbsp;天堑休论险。尽远目、与天俱占。山水敛。称霜晴披览。
</font><p></p>
&nbsp;&nbsp;&nbsp;&nbsp;正风静云闲、平潋滟。想见高吟名不滥。频扣槛。杳杳落、沙鸥数点。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;直词云：一弄醒心弦，情在两山斜叠。弹到古人愁处，有真珠承睫。¤使君来去本无心，休泪界红颊。自恨老来憎酒，负十分蕉叶。\\
</font><p></p>
&nbsp;&nbsp;&nbsp;&nbsp;相见两无言，愁恨又还千叠。别有恼人深处，在懵腾双睫。
</font><p></p>
&nbsp;&nbsp;&nbsp;&nbsp;七弦虽妙不须弹，惟愿醉香颊。只恐近来情绪，似风前秋叶。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;春到雨初晴，正是小楼时节。柳眼向人微笑，傍阑于堪折。
</font><p></p>
&nbsp;&nbsp;&nbsp;&nbsp;暮山浓淡锁烟霏，梅杏半明灭。玉心辞沈醉，待归时斜月。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;上尽玉梯云，还见一番佳节。惆怅旧时行处，把青青轻折。
</font><p></p>
&nbsp;&nbsp;&nbsp;&nbsp;倚阑人醉欲黄昏，飞鸟望中灭。天面碧琉璃上，印弯弯新月。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和人喜雨）</font></span></font></font></p>
<ul>
&nbsp;&nbsp;&nbsp;&nbsp;龟坼沟塍压堤。三农终日望云霓。一番甘雨报佳时。
</font><p></p>
&nbsp;&nbsp;&nbsp;&nbsp;闻道醉乡新占断，更开诗社互排d。此时空恨隔云泥。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;雨暗轩窗昼易昏。强欹纤手浴金盆。却因凉思谢飞蚊。
</font><p></p>
&nbsp;&nbsp;&nbsp;&nbsp;酒量羡君如鹄举，寒乡怜我似鸱蹲。由来同是一乾坤。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;声名自昔犹时鸟，日月何尝避覆盆。是非都付鬓边蚊。
</font><p></p>
&nbsp;&nbsp;&nbsp;&nbsp;邂逅风雷终有用，低回囊槛要深蹲。酒中聊复比乾坤。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;五云深处蓬山杳。寒轻雾重银蟾小。枕上挹余香。春风归路长。
</font><p></p>
&nbsp;&nbsp;&nbsp;&nbsp;雁来书不到。人静重门悄。一阵落花风。云山千万重。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;青梅又是花时节。粉墙闲把青梅折。玉醯桥挤昃。春情如乱云。
</font><p></p>
&nbsp;&nbsp;&nbsp;&nbsp;藕丝牵不断。谁信朱颜换。莫厌十分斟。酒深情更深。
</font><p></p>
</ul><p></p>
<p align="center"><font face="黑体" size="3" color="#000080">雨中花令</font></font></font></p>
<ul>
&nbsp;&nbsp;&nbsp;&nbsp;休把身心删汀Ｖ便醉人如酒。富贵功名虽有味，毕竟因谁守。
</font><p></p>
&nbsp;&nbsp;&nbsp;&nbsp;看取刀头切藕。厚薄都随他手。趁取日中归去好，□莫待、黄昏后。
</font><p></p>
</ul><p></p>
<p align="center"><font face="黑体" size="3" color="#000080">雨中花令</font><span><font size="2" color="#FF00FF">（王德循东斋瑞香花）</font></span></font></font></p>
<ul>
&nbsp;&nbsp;&nbsp;&nbsp;点缀叶间如绣。开傍小春时候。莫把幽兰容易比，都占尽、人间秀。
</font><p></p>
&nbsp;&nbsp;&nbsp;&nbsp;信是眼前稀有。消得千钟美酒。只有些儿堪恨处，管不似、人长久。
</font><p></p>
</ul><p></p>
<p align="center"><font face="黑体" size="3" color="#000080">留春令</font></font></font></p>
<ul>
&nbsp;&nbsp;&nbsp;&nbsp;梦断难寻，酒醒犹困，那堪春暮。香阁深沈，红窗翠暗，莫羡颠狂絮。
</font><p></p>
&nbsp;&nbsp;&nbsp;&nbsp;绿满当时携手路，懒见同欢处。何时却得，低帏昵枕，尽诉情千缕。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;紫燕衔泥，黄莺唤友。可人春色暄晴昼。王孙一去杳无音，断肠最是黄昏后。
</font><p></p>
&nbsp;&nbsp;&nbsp;&nbsp;宝髻慵梳，玉钗斜溜。凭阑目断空回首。薄情何事不归来。谩教折尽庭前柳。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
