<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李&nbsp;刘</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（上赵侍郎生日）</font></span></font></font></p>
<ul>
&nbsp;&nbsp;&nbsp;&nbsp;鹄立通明殿。又重逢、揆余初度，梦庚华旦。不学花奴簪红权，且看秋香宜晚。任甲子、从新重换。天欲东都修车马，故降神生甫维周翰。歌崧岳，咏江汉。
</font><p></p>
&nbsp;&nbsp;&nbsp;&nbsp;明堂朝罢夷琛献。引星辰、万人共听，风尘长算。清昼山东诸将捷，席卷黄河两岸。问谁在、玉皇香案。师保万民功业别，向西京、原庙行圭。定郏r，卜E767涧。
</font><p></p>
</ul><p></p>
<p align="center"><font face="黑体" size="3" color="#000080">鱼游春水</font><span><font size="2" color="#FF00FF">（寿衙大参）</font></span></font></font></p>
<ul>
&nbsp;&nbsp;&nbsp;&nbsp;湖南三千里。百万人家争送喜。元戎初度，和气水流山峙。荆楚中间寿域开，翼轸傍边台躔起。崧岳降神，维箕骑尾。
</font><p></p>
&nbsp;&nbsp;&nbsp;&nbsp;见说君王注倚。问舟楫、监梅谁是。国人争望周公，东归几几。功名多载绯Ｉ希福禄平分天壤里。家家弦管，年年孤矢。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿赵茶马）</font></span></font></font></p>
<ul>
&nbsp;&nbsp;&nbsp;&nbsp;万里碧鸡使，叱驭问邛峡。枪旗有烨，川秦奔走送龙媒。好在灵均初度，唤起长庚佳梦，霜月照金。寿似武侯柏，香在草堂梅。
</font><p></p>
&nbsp;&nbsp;&nbsp;&nbsp;舞娉婷，斟凿落，沃崔嵬。神尧孙子，向来八九上三台。挂了桑弧聊蓬矢，便恐彤弓柜，分宝下天阶。归赋梁园雪，试唤长卿来。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（寿漕使）</font></span></font></font></p>
<ul>
&nbsp;&nbsp;&nbsp;&nbsp;汉庭用老，想君王也忆、潜郎白首。底事煌煌金玉节，奔走天涯许久。江右风流，湖南清绝，更借诗翁手。明年七十，人间此事希有。
</font><p></p>
&nbsp;&nbsp;&nbsp;&nbsp;固是守得堂间，鲂齐亭下。寿岳峰前，寿星池畔，且寿长沙酒。期颐三万，祖风应管依旧。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（上程宪卓，程尚书大昌侄）</font></span></font></font></p>
<ul>
&nbsp;&nbsp;&nbsp;&nbsp;郑履声传，倪经业绍，半千贤运重开。妙年阔步，高折桂枝回。卿月郎星历遍，都贪把、符竹南来。棠阴永，仍持玉节，臬事副钦哉。
</font><p></p>
&nbsp;&nbsp;&nbsp;&nbsp;吾生，真幸会，旧家桃李，曾费栽培。更春风次第，吹到寒C14B。遥望绂麟祥旦，霄躔邈、阻奉琅杯。谁知道，清源路远，直上即蓬莱（自泉守改宪）。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（寿谢宪，在四川类省试院）</font></span></font></font></p>
<ul>
&nbsp;&nbsp;&nbsp;&nbsp;湘江贯地维，衡岳生人杰。谁遣益州星，暂伴峨眉月。初度庆今朝，绣斧双龙节。为国罩嘉鱼。趣观黄金阙。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（庆董内机）</font></span></font></font></p>
<ul>
&nbsp;&nbsp;&nbsp;&nbsp;濯锦江边玉树明。碧油幢里彩衣荣。当年此日下长庚。
</font><p></p>
&nbsp;&nbsp;&nbsp;&nbsp;细酌成都千岁酒，闲看O谷一阳春。归听云母隔屏声。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（自寿）</font></span></font></font></p>
<ul>
&nbsp;&nbsp;&nbsp;&nbsp;我生辰在斗牛中。井路有何功。运转峨眉山月，按行雪界天风。
</font><p></p>
&nbsp;&nbsp;&nbsp;&nbsp;归欤老矣，愁添鬓白，酒借颜红。丘壑堪容我辈，轩裳分付诸公。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿丘漕・九月初三）</font></span></font></font></p>
<ul>
&nbsp;&nbsp;&nbsp;&nbsp;端正九秋月，今夜始生明。扬辉毓秀，飘然海上跨长鲸。认得灵均初度，直用望舒为御，重耀紫枢庭。何事乘槎使，尚藉执卿。
</font><p></p>
&nbsp;&nbsp;&nbsp;&nbsp;合东西，瞻使节，镜中行。腾腾渐渐，绕枝乌鹊不须惊。太白擒胡了未，即墨降城安否，玉斧仗修成。圆却山河影，捣药兔长生。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（寿吴y・九月初七）</font></span></font></font></p>
<ul>
&nbsp;&nbsp;&nbsp;&nbsp;恰则重阳信宿前。菊潭先寿濮阳仙。暂陪明月清风夜，共醉孤云落照边。
</font><p></p>
&nbsp;&nbsp;&nbsp;&nbsp;群玉府，紫微天。看看东璧二星连。月中斫桂吴夫子，定是长生不记年。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（寿魏制干・九月十九）</font></span></font></font></p>
<ul>
&nbsp;&nbsp;&nbsp;&nbsp;万里彩衣远，旬日黄花后。蓬矢纪佳辰，莲幕翻新奏。
</font><p></p>
&nbsp;&nbsp;&nbsp;&nbsp;更看桂枝香，归献灵椿寿。同对小蟠桃，共醉长生酒。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
