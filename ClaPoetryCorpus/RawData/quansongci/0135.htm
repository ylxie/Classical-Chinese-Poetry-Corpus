<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵师侠</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">万年欢</font></font></font></p>
<ul>
&nbsp;&nbsp;&nbsp;&nbsp;电绕神枢，华渚流虹，诞弥良用佳辰。万宇讴歌归舞，宝历增新。四七年间盛事，皇威畅、边鄙无尘。仁恩被，华夏咸安，太平极治欢声。
</font><p></p>
&nbsp;&nbsp;&nbsp;&nbsp;重华道隆德茂，亘古今希有，揖逊重闻。圣子三宫欢聚，两世慈亲。幸际千秋圣旦，＿镐宴、普率惟均。封人祝，亿万斯年，寿皇尊并高真。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（龙帅宴王公明）</font></span></font></font></p>
<ul>
&nbsp;&nbsp;&nbsp;&nbsp;金鼎调元手，玉殿涣恩华。宣威蜀道，曾见千骑拥高牙。凭仗元枢筹略，宽我宸旒西顾，惠泽被幽遐。为忆江城好，南浦舣仙槎。
</font><p></p>
&nbsp;&nbsp;&nbsp;&nbsp;格天心，膺帝眷，极褒嘉。琳宫香火缘在，还近玉皇家。霖雨久思贤佐，看即声传丹禁，唤仗听宣麻。衮绣公归去，宰路筑堤沙。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（春野亭送别）</font></span></font></font></p>
<ul>
&nbsp;&nbsp;&nbsp;&nbsp;江亭送行客，肠断木兰舟。水高风快，满目烟树织成愁。咿轧数声柔橹，拍塞一怀离恨，指顾隔汀洲。独立苍茫外，欲去强迟留。
</font><p></p>
&nbsp;&nbsp;&nbsp;&nbsp;海山长，云水阔，思难收。小亭深院歌笑，不忍记同游。唯有当时明月，千里有情还共，后会尚悠悠。此恨无重数，和泪付东流。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（癸卯信丰送春）</font></span></font></font></p>
<ul>
&nbsp;&nbsp;&nbsp;&nbsp;韶华能几许，节物叹推移。群花竞芳争艳，无奈隙驹驰。红紫随风何处，唯有抟枝新绿，暗逐雨催肥。乔木莺初啭，深院燕交飞。
</font><p></p>
&nbsp;&nbsp;&nbsp;&nbsp;渐清和，微扇暑，日迟迟。新荷泛水摇漾，萍藻弄晴漪。百岁光阴难挽，一笑欢娱易失，莫惜酒盈卮。无计留连住，还是送春归。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（万载烟雨观）</font></span></font></font></p>
<ul>
&nbsp;&nbsp;&nbsp;&nbsp;江流清浅外，山色有无中。平田坡岸回曲，一目望难穷。波面轻鸥容与，沙际野航横渡，不信画图工。路入神仙宅，翠锁梵王宫。
</font><p></p>
&nbsp;&nbsp;&nbsp;&nbsp;俯晴郊，增胜既，气横空。云林城市层列，知有几重重。更上危亭高几，徙倚栏干虚敞，象纬逼璇穹。要尽无边景，烟雨看空＿。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（戊申春陵用旧韵赋二词呈族守德远）</font></span></font></font></p>
<ul>
&nbsp;&nbsp;&nbsp;&nbsp;人生如寄耳，世态逐时移。浮名薄利能几，方寸谩交驰。粗足生涯随分，到眼风光可乐，终不羡轻肥。有志但长叹，无路且卑飞。
</font><p></p>
&nbsp;&nbsp;&nbsp;&nbsp;恨年华，何去速，又来迟。绿阴浓映池沼，＿浪皱风漪。啭午莺声完，滚地杨花飘荡，爱景惜芳卮。此意谁能解，一笑任春归。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;心景两无著，情物岂能移。超然远览失笑，名利苦纷驰。一品官资荣显，百万金珠豪富，宽自喜家肥，会得个中理，川泳与云飞。
</font><p></p>
&nbsp;&nbsp;&nbsp;&nbsp;静中乐，闲中趣，自舒迟。心如止水，无风无自更生漪。已是都忘人我，一任吾身醒醉，有酒引连卮。万法无差别，融解即同归。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和石林韵）</font></span></font></font></p>
<ul>
&nbsp;&nbsp;&nbsp;&nbsp;世态万纷变，人事一何忙。胸中素韬奇蕴，匣剑岂能藏。不向燕然纪绩，便与渔樵争席，摆脱是非乡。要地时难得，闲处日偏长。
</font><p></p>
&nbsp;&nbsp;&nbsp;&nbsp;志横秋，谋夺众，谩轩昂。蝇头蜗角微利，争较一毫芒。幸有乔林修竹，随分粗衣粝食，何必计冠裳。我已乐萧散，谁与共平章。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（丁已长沙寿王枢使）</font></span></font></font></p>
<ul>
&nbsp;&nbsp;&nbsp;&nbsp;台星明翼轸，和气满潇湘。长淮胜处地灵，应产股肱良。共仰三朝元老，要识一时英杰，人物自堂堂。直气薄霄汉，德望耸岩廊。
</font><p></p>
&nbsp;&nbsp;&nbsp;&nbsp;拥貔貅，森＿载，镇藩方。折冲樽俎，春融花柳侑壶觞。两世麟符玉节，九郡恩风惠雨，仁者寿宜长。凤诏来丹阙，绣衮觐明光。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（甲午豫章和李思永）</font></span></font></font></p>
<ul>
&nbsp;&nbsp;&nbsp;&nbsp;渺渺春江，迷望眼、蒲萄涨绿。春过也、萧疏庭户，寂寥心目。念远不禁啼＿闹，愁多易遣修蛾蹙。向小窗、时把彩笺看，翻新曲。
</font><p></p>
&nbsp;&nbsp;&nbsp;&nbsp;晴昼永，便新浴。相思泪，不成哭。空无言憔悴，暗销肌玉。目断碧云无信息，试凭青翼飞南北。听掀帘、疑是故人来，风敲竹。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（辛丑赴信丰，舟行赣石中）</font></span></font></font></p>
<ul>
&nbsp;&nbsp;&nbsp;&nbsp;烟浪连天，寒尚峭、空＿细雨。春去也、红销芳径，绿肥江树。山色云笼迷远近，滩声水满忘艰阻。挂片帆、掠岸晚风轻，停烟渚。
</font><p></p>
&nbsp;&nbsp;&nbsp;&nbsp;浮世事，皆如许名利役，惊时序。叹清明寒食，小舟为旅。露宿风餐安所赋，石泉榴火知何处。动归心、犹赖翠烟中，无杜宇。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（壬子秋社莆中赋桃花）</font></span></font></font></p>
<ul>
&nbsp;&nbsp;&nbsp;&nbsp;露冷天高，秋气爽、千林叶落。惊初见、小桃枝上，盛开红萼。浅淡胭脂经雨洗，剪裁玛瑙如云薄。问素商、何事斗春工，施丹＿。
</font><p></p>
&nbsp;&nbsp;&nbsp;&nbsp;芙蓉苑，颜如灼。曾暗与，花王约。要乘秋名字，并传京雒。回首瑶池高宴处，桂花香里骖高鹤。但莫教、容易逐西风，轻飘却。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（丙辰中秋定王台即席饯富次律）</font></span></font></font></p>
<ul>
&nbsp;&nbsp;&nbsp;&nbsp;凉入三湘，秋气爽、江澄沙白。人欲去、离愁黯黯，莫留行色。杯在中朝陪g鹭，暂来南楚分风月。与元枢、鹗荐共扶摇，朝天阙。
</font><p></p>
&nbsp;&nbsp;&nbsp;&nbsp;皇华使，和戎策。西府赞，中兴业。有缁衣同美，武公勋烈。樯燕已知添别意，骊驹谁为歌新阕。恨此情、如月过中秋，圆还缺。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（丁已和济时几宜送春）</font></span></font></font></p>
<ul>
&nbsp;&nbsp;&nbsp;&nbsp;去去春光，留不住、情怀索莫。那堪是、日长人困，雨余寒薄。叶底青青梅胜豆，枝头颗颗花留萼。叹流年、空有惜春心，凭春酌。
</font><p></p>
&nbsp;&nbsp;&nbsp;&nbsp;歌共酒，谁酬酢。非与是，忘今昨。且随时随分，强欢寻乐。世事燕鸿南北去，人生乌兔东西落。问故园、不负送春期，明年约。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（和伍子严避暑二首）</font></span></font></font></p>
<ul>
&nbsp;&nbsp;&nbsp;&nbsp;雨接梅霖，风祛槐暑，麦天已秋。正榴燃红炬，枝头色艳，荷翻绿盖，池面香浮。心景俱清，身名何有，且向忙中早转头。尘劳事，枉朝思夕计，细虑深谋。
</font><p></p>
&nbsp;&nbsp;&nbsp;&nbsp;悠悠。不复徼求。但安分、随缘休便休。纵官居极品。徒为美玩，家称钜富，未免闲愁。遇酒开颜，逢欢乐意，有似木人骑土牛。从他笑，看一朝解悟，八极遨游。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;羊角飘尘，金乌烁石，雨凉念秋。有虚堂临水，披襟散发，纱帱雾卷，湘簟波浮。远列云峰，近参荷气，卧看文书琴枕头。蝉声寂，向庄周梦里，栩栩无谋。
</font><p></p>
&nbsp;&nbsp;&nbsp;&nbsp;茶瓯。醒困堪求。粗饱饭安居可以休。算悠闲静胜，吾能自乐，荣华纷扰，人谩多愁。习懒非痴，觉迷是病，一力那能胜九牛。俱休问，且追寻觞咏，知友从游。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（题赵文炳枕屏）</font></span></font></font></p>
<ul>
&nbsp;&nbsp;&nbsp;&nbsp;枕山平远。记当年小阁，牙床曾展。围幅高深春昼永，寂寂重帘不卷。棹舣西湖，人归南陌，酒晕红生脸。困来无那，玉肌小倚娇软。
</font><p></p>
&nbsp;&nbsp;&nbsp;&nbsp;堪恨身在天涯，曲屏环枕，此意何由见。想像高唐无梦到，独拥闲衾展转。物是人非，山长水阔，触处思量遍。愁遮不断，夜阑依旧斜掩。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（丙午螺川）</font></span></font></font></p>
<ul>
&nbsp;&nbsp;&nbsp;&nbsp;飘流踪迹，趁春来、还趁春光归去。九十韶华能几许，著意留他不住。趱柳催花，摧红长翠，多少风和雨。蜂闲蝶怨，尽凭枝上莺语。
</font><p></p>
&nbsp;&nbsp;&nbsp;&nbsp;归棹去去难留，桃花浪暖，绿涨迷津浦。回首重城天样远，人在重城深处。惜别愁分，凝暗有泪，总寄阳关句。不堪肠断，恨随江水东注。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（乙未白莲待廷对）</font></span></font></font></p>
<ul>
&nbsp;&nbsp;&nbsp;&nbsp;斜风疏雨，正无聊情绪，天涯寒食。烟重云娇春烂熳，却得轻寒邀勒。柳褪鹅黄，池添鸭绿，桃杏浑狼藉。乱山深处，尚留些子春色。
</font><p></p>
&nbsp;&nbsp;&nbsp;&nbsp;海燕未便归来，踏青斗草，谁与同寻觅。杜宇多情芳树里，只管声声历历。似劝行人，不如闻早，作个归消息。休教肠断，梦魂空费思忆。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（乙未中元自柳州过白莲）</font></span></font></font></p>
<ul>
&nbsp;&nbsp;&nbsp;&nbsp;晓风清暑，映湖光如练，山光如染。十里荷花香满路，飞盖斜＿妆面。一叶扁舟，数声柔橹，陡觉红尘远。六桥三塔，恍然图画中见。
</font><p></p>
&nbsp;&nbsp;&nbsp;&nbsp;因念当日三贤，两山佳处，应也经行遍。琢月吟风无限句，景物随人俱显。贺监风流，玄真清致，我亦情非浅。渔蓑投老，利名何用深羡。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（信丰赋茉莉）</font></span></font></font></p>
<ul>
&nbsp;&nbsp;&nbsp;&nbsp;化工何意，向天涯海峤，有花清绝。缟袂绿裳无俗韵，不畏炎荒烦热。玉骨无尘，冰姿有艳，雅淡天然别。真香冶态，未饶红紫春色。
</font><p></p>
&nbsp;&nbsp;&nbsp;&nbsp;底事□落江南，水仙兄弟，端自难优劣。瘴雨蛮烟魂梦远，宁识溪桥霜雪。＿＿同芳，素馨为伴，百和清芬k。凄然风露，夜凉香泛明月。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（万载龙江眼界）</font></span></font></font></p>
<ul>
&nbsp;&nbsp;&nbsp;&nbsp;平生奇观，爱登高临远，寻幽选胜。欲上层巅穷望眼，一半崎岖危径。万瓦鳞鳞，四山簇簇，咫尺疏林映。山川城郭，恍然多少清兴。
</font><p></p>
&nbsp;&nbsp;&nbsp;&nbsp;残照斜敛余红，横陈平远，一抹轻烟暝。何处飞来双白鹭，点破遥空澄莹。鹤岭云平，龙江波渺，不羡潇湘咏。襟怀舒旷，曲栏倚了还凭。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（足乐园牡丹）</font></span></font></font></p>
<ul>
&nbsp;&nbsp;&nbsp;&nbsp;韶华婉娩，正和风迟日，暄妍清昼。紫燕黄鹂争巧语，催老芬芳花柳。灼灼花王，盈盈娇艳，独殿春光后。鹤翎初拆，露＿香沁珠溜。
</font><p></p>
&nbsp;&nbsp;&nbsp;&nbsp;遥想京洛风流，姚黄魏紫，间绿如铺绣。小盖低回雕槛曲，车马纷驰园囿。天雨曼珠，玉＿金束，占得声名久。留连朝暮，赏心不厌芳酒。
</font><p></p>
</ul><p></p>
<p align="center"><font face="黑体" size="3" color="#000080">促拍满路花</font><span><font size="2" color="#FF00FF">（信丰黄师尹跳珠亭）</font></span></font></font></p>
<ul>
&nbsp;&nbsp;&nbsp;&nbsp;栽花春烂熳，叠石翠m瘛Ｐ⊥は喽砸校数峰寒。主人寻胜，接竹引清泉。凿破苍苔地，一掬泓澄，六花疑是深渊。//山前六花小池。
</font><p></p>
&nbsp;&nbsp;&nbsp;&nbsp;向闲中、百虑＿然。情事寄鸣弦。炉香陪茗碗，可忘言。喷珠溅雪，历历听潺＿。尘世知何计，不老朱颜，静看日月跳丸。
</font><p></p>
</ul><p></p>
<p align="center"><font face="黑体" size="3" color="#000080">促拍满路花</font><span><font size="2" color="#FF00FF">（瑞荫亭赠锦屏苗道人）</font></span></font></font></p>
<ul>
&nbsp;&nbsp;&nbsp;&nbsp;连枝蟠古木，瑞荫映晴空。桃江江上景，古今同。忙中取静，心地尽从容。扫尽荆榛蔽，结屋诛茅，道人一段家风。
</font><p></p>
&nbsp;&nbsp;&nbsp;&nbsp;任乌飞兔走匆匆。世事亦何穷。官闲民不扰，更年丰。箪瓢云水，时与话西东。真乐谁能识，兀坐忘言，浩然天地之中。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（重明节）</font></span></font></font></p>
<ul>
&nbsp;&nbsp;&nbsp;&nbsp;金昊行秋，季商回律，天气佳处。瑞应皇家，祥开圣旦，宝历绵基祚。瑶池人祝，钧天乐奏，湛露宴均寰宇，万花覆、千官尽醉，盛事顿超今古。
</font><p></p>
&nbsp;&nbsp;&nbsp;&nbsp;中兴天统，四三传序，揖逊自归明主。黄屋非心，萝图有永，还付当今主。希夷高蹈，寿康长保，五世祖孙欢聚。尊之至，千秋令节，万年圣父。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（甲午走笔和岳大用梅词韵）</font></span></font></font></p>
<ul>
&nbsp;&nbsp;&nbsp;&nbsp;秋满衡皋，淡云笼月，晚来风劲。一抹残霞，数声过雁，还是黄昏近。凭高临远，倚楼凝睇，多少断愁幽兴。听渔村、鸣榔隐隐，别浦暮烟收暝。
</font><p></p>
&nbsp;&nbsp;&nbsp;&nbsp;湘妃起舞，芳兰纫佩，约略乱峰云鬓。景物悲凉，楚天澄淡，过尽归帆影。斜阳低处，远山重叠，萧树乱鸦成阵，空无言，栏干凭暖，闷怀似困。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（为卢显文家金林檎赋）</font></span></font></font></p>
<ul>
&nbsp;&nbsp;&nbsp;&nbsp;日丽风暄，暗催春去，春尚留恋。香褪花梢，苔侵柳径，密幄清阴展。海棠零乱，梨花淡伫，初听闹空莺燕。有轻盈、妍姿靓态，缓步阆风仙苑。
</font><p></p>
&nbsp;&nbsp;&nbsp;&nbsp;绿丛红萼，芳鲜柔媚，约略试妆深浅。细叶来禽，长梢戏蝶，簇簇枝头见。酡颜真发，春愁无力，困倚画屏娇软。只应怕、风欺雨横，落红万点。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（戊申沿檄衡永，舟泛潇湘）</font></span></font></font></p>
<ul>
&nbsp;&nbsp;&nbsp;&nbsp;溪山佳处是湘中。今古言同。平林远岫浑如画，更渔村、返照斜红。两岸荻风策策，一江秋水溶溶。
</font><p></p>
&nbsp;&nbsp;&nbsp;&nbsp;苍崖石壁景尤雄。人自西东。利名汨没黄尘里，又那知、清胜无穷。何日轻s蓑笠，持竿独钓西风。
</font><p></p>
</ul><p></p>
<p align="center"><font face="黑体" size="3" color="#000080">凤凰阁</font><span><font size="2" color="#FF00FF">（己酉归舟衡阳作）</font></span></font></font></p>
<ul>
&nbsp;&nbsp;&nbsp;&nbsp;正薰风初扇，雨细梅黄暑溽。并摇双桨去程速。那更黄流浩淼，白浪如屋。动归思、离愁万斛。
</font><p></p>
&nbsp;&nbsp;&nbsp;&nbsp;平生奇观，颇快江山寓目。日斜云定晚风熟。白鹭飞来，点破一川明绿。展十幅、潇湘画轴。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（戊戌和邓南秀）</font></span></font></font></p>
<ul>
&nbsp;&nbsp;&nbsp;&nbsp;柳眼窥春春渐吐。又是东风，摇曳黄金树。宜入新春闻好语。一犁处处催耕雨。
</font><p></p>
&nbsp;&nbsp;&nbsp;&nbsp;未有花须金缕缕。醉梦悠扬，似蝶翩跹舞。一枕仙游何处去。觉来依旧江南住。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（己亥同常监游洪阳洞题肯堂壁）</font></span></font></font></p>
<ul>
&nbsp;&nbsp;&nbsp;&nbsp;春到园林能几许。昨夜疏疏，过却催花雨。暖日晴岚原上路。雕鞍暂系芳菲树。
</font><p></p>
&nbsp;&nbsp;&nbsp;&nbsp;仙洞同游皆胜侣。翻忆年时，醉里曾寻句。要与龙江春作主。翩然又趁东风去。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（癸卯信丰赋芙蓉）</font></span></font></font></p>
<ul>
&nbsp;&nbsp;&nbsp;&nbsp;剪剪西风催碧树。乱菊残荷，节物惊秋暮。绿叶红苞迎晓露。锦屏绣幄围芳圃。
</font><p></p>
&nbsp;&nbsp;&nbsp;&nbsp;尘世鸾骖那肯驻。尚忆层城，仙苑飞琼侣。能共牡丹争几许。惜花对景聊为主。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（道中有簪二色菊花）</font></span></font></font></p>
<ul>
&nbsp;&nbsp;&nbsp;&nbsp;百叠霜罗香蕊细。袅袅垂铃，缀簇黄金碎。独占九秋风露里。芳心不与群英比。
</font><p></p>
&nbsp;&nbsp;&nbsp;&nbsp;采采东篱今古意。秀色堪餐，更惹兰膏腻。不用南山横紫翠。悠然消得因花醉。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（临安道中赋梅）</font></span></font></font></p>
<ul>
&nbsp;&nbsp;&nbsp;&nbsp;剪水凌虚飞雪片。认得清香，雪树深深见。传粉凝酥明玉艳。含章檐下春风面。
</font><p></p>
&nbsp;&nbsp;&nbsp;&nbsp;照影溪桥情不浅。羌管声中，叠恨传幽怨。陇首人归芳信断。万重云水江南远。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（戊申秋夜）</font></span></font></font></p>
<ul>
&nbsp;&nbsp;&nbsp;&nbsp;夜雨鸣檐声录蔌。薄酒浇愁，不那更筹促。感旧伤今难举目。无聊独剪西窗烛。
</font><p></p>
&nbsp;&nbsp;&nbsp;&nbsp;弹指光阴如电速。富贵功名，本自无心逐。粝食粗衣随分足。此身安健他何欲。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（丙辰嫣然赏海棠）</font></span></font></font></p>
<ul>
&nbsp;&nbsp;&nbsp;&nbsp;春入园林新雨过。次第芳菲，惹起情无那。蜀锦青红初剪破。枝头点点胭脂颗。
</font><p></p>
&nbsp;&nbsp;&nbsp;&nbsp;柳带随风金袅娜。隐映余霞，灿灿红云堕。高烛夜寒光照坐。只愁沈醉谁扶我。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（用宜笑之语作）</font></span></font></font></p>
<ul>
&nbsp;&nbsp;&nbsp;&nbsp;解语花枝娇朵朵。不为伤春，爱把眉峰锁。宜笑精神偏一个。微涡媚靥樱桃破。
</font><p></p>
&nbsp;&nbsp;&nbsp;&nbsp;先自腰肢常袅娜。更被新来，酒饮频过火。茶饭不忄欠犹自可。脸儿瘦得些娘大。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（壬辰豫章惠月佛阁）</font></span></font></font></p>
<ul>
&nbsp;&nbsp;&nbsp;&nbsp;烟霭空＿江上春。夕阳芳草渡头情。飞红已逐东风远，嫩绿还因夜雨深。
</font><p></p>
&nbsp;&nbsp;&nbsp;&nbsp;情脉脉，思沈沈。卷帘愁与暮云平。阑干倚遍东西曲，杜宇一声肠断人。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（豫章大阅）</font></span></font></font></p>
<ul>
&nbsp;&nbsp;&nbsp;&nbsp;玉带红花供奉班。里头新样总宜男。闹装鞍辔青骢马，帖体衣裳紫窄衫。
</font><p></p>
&nbsp;&nbsp;&nbsp;&nbsp;云鬓重，黛眉弯。内家妆束冠江南。轻裘缓带风流帅，锦绣丛花拥骑还。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（揖翠晚望）</font></span></font></font></p>
<ul>
&nbsp;&nbsp;&nbsp;&nbsp;榕叶阴阴未著霜。浅寒犹试夹衣裳。雾浓烟重遥山暗，云淡天低去水长。
</font><p></p>
&nbsp;&nbsp;&nbsp;&nbsp;风淅沥，景凄凉。乱鸦声里又斜阳。孤帆落处惊鸥鹭，飞映昼空雁字行。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;一叶惊秋风露清。砌蛩初听傍窗声。人逢役鹊飞乌夜，桥渡牵牛织女星。
</font><p></p>
&nbsp;&nbsp;&nbsp;&nbsp;银汉淡，暮云轻。新蟾斜挂一钩明。人间天上佳期处，凉意还从过雨生。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（湘江舟中应叔索赋）</font></span></font></font></p>
<ul>
&nbsp;&nbsp;&nbsp;&nbsp;风定江流似镜平。斜阳天外挂微明。云归远岫千山暝，雾映疏林一抹横。
</font><p></p>
&nbsp;&nbsp;&nbsp;&nbsp;渔火细，钓丝轻。黄尘扑扑谩争荣。何时了却人间事，泛宅釜妙曲清声压楚城。蕙心兰态见柔情。凌波稳称金莲步，蘸甲从教玉笋斟。
</font><p></p>
&nbsp;&nbsp;&nbsp;&nbsp;歌缓缓，笑吟吟。向人真处可怜生。仙源幸有藏春处，何事乘风逐世尘。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（丁已除夕）</font></span></font></font></p>
<ul>
&nbsp;&nbsp;&nbsp;&nbsp;爆竹声中岁又除。顿回和气满寰区。春见解绿江南树，不与人间染白须。
</font><p></p>
&nbsp;&nbsp;&nbsp;&nbsp;残蜡烛，旧桃符。宁辞末后饮屠苏。归欤幸有园林胜，次第花开可自娱。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（祭户立春）</font></span></font></font></p>
<ul>
&nbsp;&nbsp;&nbsp;&nbsp;节物推移。青阳景变，玉g灰飞。彩仗泥牛，星球雪柳，争报春回。
</font><p></p>
&nbsp;&nbsp;&nbsp;&nbsp;丝金缕玉幡儿。更斜袅、东风应时。宜入新春，人随春好，春与人宜。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（荼＿屏）</font></span></font></font></p>
<ul>
&nbsp;&nbsp;&nbsp;&nbsp;红紫凋零。化工特地，剪玉裁琼。碧叶丛芳，檀心点素，香雪团英。
</font><p></p>
&nbsp;&nbsp;&nbsp;&nbsp;柔风唤起娉婷。似无力、斜＿翠屏。细细吹香，盈盈怕叮花里倾城。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（和赵显祖）</font></span></font></font></p>
<ul>
&nbsp;&nbsp;&nbsp;&nbsp;漠漠轻阴。养花天气，乍暗还明。曲径风微，蜂迷红片，蝶趁游人。
</font><p></p>
&nbsp;&nbsp;&nbsp;&nbsp;平芜极目青青。谩怅望、谁招断魂。柳外愁闻，莺雏唤友，鸠妇呼晴。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（黄杷林送李粹伯）</font></span></font></font></p>
<ul>
&nbsp;&nbsp;&nbsp;&nbsp;料峭余寒。元宵欲过，灯火阑珊。宿酒难醒，新愁未解，摇兀吟鞍。
</font><p></p>
&nbsp;&nbsp;&nbsp;&nbsp;深林百舌关关。更雨洗、桃红未干。野烧痕青，荒陂水满，春事何堪。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（富阳江亭）</font></span></font></font></p>
<ul>
&nbsp;&nbsp;&nbsp;&nbsp;烟敛云收。夕阳斜照，暮色迟留。天接波光，水涵山影，都在扁舟。
</font><p></p>
&nbsp;&nbsp;&nbsp;&nbsp;虚名白尽人头。问来往、何时是休。潮落潮生，吴山越岭，依旧临流。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（聚八仙花）</font></span></font></font></p>
<ul>
&nbsp;&nbsp;&nbsp;&nbsp;人间春足。一番红紫，水流风逐。戏蝶初闲，轻摇粉翅，高低飞扑。
</font><p></p>
&nbsp;&nbsp;&nbsp;&nbsp;雨昏烟暝增明，似积雪、枝间映绿。后土琼芳，蓬莱仙伴，蕊粉香粟。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（邵武熙春台席上呈修可叔）</font></span></font></font></p>
<ul>
&nbsp;&nbsp;&nbsp;&nbsp;矫首遐观。崇台徙倚，心目俱宽。一水萦蓝，群峰耸翠，天接高寒。
</font><p></p>
&nbsp;&nbsp;&nbsp;&nbsp;平生江北江南。总未识、闽中好山。雨暗前汀，云生衣袂，身倦跻攀。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（壬子莆阳壶山阁）</font></span></font></font></p>
<ul>
&nbsp;&nbsp;&nbsp;&nbsp;暑怀烦郁。危栏徙倚，凝情独立。榕叶连阴，横冈接秀，壶峰凝碧。
</font><p></p>
&nbsp;&nbsp;&nbsp;&nbsp;海山云树微茫，更无数、归帆暮集。却忆潇湘，孤村烟渚，晚风斜日。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（鉴止月下赏莲）</font></span></font></font></p>
<ul>
&nbsp;&nbsp;&nbsp;&nbsp;水满方塘。菰蒲深处，戏浴鸳鸯。灿锦舒霞，红幢绿盖，时递幽香。
</font><p></p>
&nbsp;&nbsp;&nbsp;&nbsp;天弓摇挂孤光。映烟树、云间渺茫。散发披襟，都忘身世，真在仙乡。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（和张伯寿紫笑词）</font></span></font></font></p>
<ul>
&nbsp;&nbsp;&nbsp;&nbsp;浓碧抟枝，柔黄衬紫，独殿春风。菡萏轻盈，甘瓜馥郁，叶萼相重。
</font><p></p>
&nbsp;&nbsp;&nbsp;&nbsp;人生一笑难同。更余韵、都藏笑中。日助清芬，酒添风味，须与从容。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（癸已豫章）</font></span></font></font></p>
<ul>
&nbsp;&nbsp;&nbsp;&nbsp;日丽风和春昼长。杏花枝上正芬芳。无情社雨亦何狂。
</font><p></p>
&nbsp;&nbsp;&nbsp;&nbsp;一洗娇红啼嫩脸，半开新绿映残妆。画梁空有燕泥香。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（滕王阁席上赠段云轻）</font></span></font></font></p>
<ul>
&nbsp;&nbsp;&nbsp;&nbsp;落日沈沈堕翠微。断云轻逐晚风归。西山南浦画屏围。
</font><p></p>
&nbsp;&nbsp;&nbsp;&nbsp;一目波光明欲溜，两眉山色翠常低。须知人与景相宜。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（鸣山驿道中）</font></span></font></font></p>
<ul>
&nbsp;&nbsp;&nbsp;&nbsp;松雪纷纷落冻泥。栖禽犹困傍枝低。茅檐冰柱玉鞭垂。
</font><p></p>
&nbsp;&nbsp;&nbsp;&nbsp;流水溅溅春意动，群山灿灿晚光迷。朔风寒日度云迟。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（螺川从善席上叙别）</font></span></font></font></p>
<ul>
&nbsp;&nbsp;&nbsp;&nbsp;不比阳关去路赊。使君行即返京华。清江江上是吾家。
</font><p></p>
&nbsp;&nbsp;&nbsp;&nbsp;聚散有时思夜雨，留连无计劝流霞。红愁绿惨一川花。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（鉴止宴坐）</font></span></font></font></p>
<ul>
&nbsp;&nbsp;&nbsp;&nbsp;雪絮飘池点绿漪。舞风游漾燕交飞。阴阴庭院日迟迟。
</font><p></p>
&nbsp;&nbsp;&nbsp;&nbsp;一缕水沈香散后，半瓯新茗味回时。＿闲万事总忘机。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（鸳鸯红梅）</font></span></font></font></p>
<ul>
&nbsp;&nbsp;&nbsp;&nbsp;本是孤根傲雪霜。肌肤不肯鹎黄。要随尘世浅匀妆。
</font><p></p>
&nbsp;&nbsp;&nbsp;&nbsp;似杏著花尤灿灿，比梅成实自双双。青枝巧缀碧鸳鸯。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（癸巳自豫章檄归）</font></span></font></font></p>
<ul>
&nbsp;&nbsp;&nbsp;&nbsp;扁舟又向萧滩去。危樯却系江头树。风送雨声来。凉生真快哉。
</font><p></p>
&nbsp;&nbsp;&nbsp;&nbsp;电光云际掣。白浪天相接。不用怯风波。风波平地多。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;娇花媚柳新妆靓。裙边微露双鸳并。笑靥最多情。春从两脸生。
</font><p></p>
&nbsp;&nbsp;&nbsp;&nbsp;香罗萦皓腕。翠袖笼歌扇。余韵遏云低。梁尘簌簌飞。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;晚风断送归帆急。重城回首天连碧。犹有小楼情。西山如旧青。
</font><p></p>
&nbsp;&nbsp;&nbsp;&nbsp;故园今渐近。应卜灯花信。一喜一牵萦。平分两处心。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（用三谢诗“故人心尚远，故心人不见”之句）</font></span></font></font></p>
<ul>
&nbsp;&nbsp;&nbsp;&nbsp;故人心尚如天远。故心人更何由见。肠断楚江头。泪和江水流。
</font><p></p>
&nbsp;&nbsp;&nbsp;&nbsp;江流空滚滚。泪尽情无尽。不怨薄情人。人情逐处新。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（瑞荫秋望）</font></span></font></font></p>
<ul>
&nbsp;&nbsp;&nbsp;&nbsp;小春爱日融融暖。危亭望处晴岚满。江静绿回环。横陈无际山。
</font><p></p>
&nbsp;&nbsp;&nbsp;&nbsp;清霜欺远树。黄叶风扶去。试探岭头梅。点红开未开。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（可人梅轴）</font></span></font></font></p>
<ul>
&nbsp;&nbsp;&nbsp;&nbsp;琼英为惜轻飞去。可人妙笔移缣素。潇洒向南枝。永无开谢时。
</font><p></p>
&nbsp;&nbsp;&nbsp;&nbsp;闺房难并秀。自是春风手。何必问逃禅。人间水墨仙。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（韵胜竹屏）</font></span></font></font></p>
<ul>
&nbsp;&nbsp;&nbsp;&nbsp;多情可是怜高节。濡毫幻出真清绝。雨叶共风枝。天寒人倚时。
</font><p></p>
&nbsp;&nbsp;&nbsp;&nbsp;萧萧襟韵胜。堪与梅兄并。不用翠成林。坡仙曾赏音。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（玉山道中）</font></span></font></font></p>
<ul>
&nbsp;&nbsp;&nbsp;&nbsp;霜风落木千山远。护霜云散晴曦暖。潇洒小旗亭。山花照眼明。
</font><p></p>
&nbsp;&nbsp;&nbsp;&nbsp;粉妆匀未了。一捻春风小。把酒恨匆匆。深情妩媚中。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（梅林渡寄兴伯）</font></span></font></font></p>
<ul>
&nbsp;&nbsp;&nbsp;&nbsp;行舟荡漾鸣双桨。江流为我添新涨。指顾隔汀洲。人归心尚留。
</font><p></p>
&nbsp;&nbsp;&nbsp;&nbsp;阳关三叠举。怨柳离情苦。何似莫来休。不来无许愁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（永州故人亭和圣徒季行韵）</font></span></font></font></p>
<ul>
&nbsp;&nbsp;&nbsp;&nbsp;故人话别情难已。故人此别何时会。江上驻危亭。离怀牵故情。
</font><p></p>
&nbsp;&nbsp;&nbsp;&nbsp;悠悠东去水。簇簇渔村市。应记合江滨。潇湘别故人。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（春陵迎阳亭）</font></span></font></font></p>
<ul>
&nbsp;&nbsp;&nbsp;&nbsp;西风又老潇湘树。翩翩黄叶辞枝去。斜日淡云笼。溪山烟霭中。
</font><p></p>
&nbsp;&nbsp;&nbsp;&nbsp;危阑闲独倚。＿浪连天际。残角起江城。昼空征雁横。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（辛亥二月雪）</font></span></font></font></p>
<ul>
&nbsp;&nbsp;&nbsp;&nbsp;东皇不受人间俗。为嫌花柳纷红绿。特地＿春和。连延雨雪多。
</font><p></p>
&nbsp;&nbsp;&nbsp;&nbsp;梅梢封玉蕊。春半开犹未。还恐怨韶华。吹绵作柳花。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（鉴止莲花穿阑干开）</font></span></font></font></p>
<ul>
&nbsp;&nbsp;&nbsp;&nbsp;水风叶底波光浅。亭亭翠盖红妆面。六月下塘春。平铺云锦屏。
</font><p></p>
&nbsp;&nbsp;&nbsp;&nbsp;露凉轻点缀。绿映珍珠袂。浑似太真妃。倚阑娇困时。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（垂丝海棠）</font></span></font></font></p>
<ul>
&nbsp;&nbsp;&nbsp;&nbsp;红杏已香残，唯有海棠堪惜。天气著花如酒，醉娇红无力。
</font><p></p>
&nbsp;&nbsp;&nbsp;&nbsp;娉娉袅袅倚东风，柔媚忍轻摘。凭仗暮寒要住，赛锦川春色。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（癸巳催妆）</font></span></font></font></p>
<ul>
&nbsp;&nbsp;&nbsp;&nbsp;云度鹊成桥，青翼已传消息。彩伏蕊宫初下，应人间佳夕。
</font><p></p>
&nbsp;&nbsp;&nbsp;&nbsp;龙烟缥缈散妆楼，香雾拥瑶席。准拟洞房披扇，看仙家春色。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（重明节丙辰长汝）</font></span></font></font></p>
<ul>
&nbsp;&nbsp;&nbsp;&nbsp;正金风零露，玉宇生凉，晚秋天气。华渚流虹，应生商佳瑞。电绕神枢，庆绵宗社，御宝图宸极。脱屐尘凡，游心淡泊，逍遥物外。
</font><p></p>
&nbsp;&nbsp;&nbsp;&nbsp;圣子神孙，祖皇文母，上接三宫，下通五世。至盛难名。亘古今无比。诞节重明，燕乐和气。动普天均被。寿祝南山，尊倾北海，臣邻欢醉。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font><span><font size="2" color="#FF00FF">（壬子莆中鹿鸣宴）</font></span></font></font></p>
<ul>
&nbsp;&nbsp;&nbsp;&nbsp;丹诏天飞，见皇家愿治，侧席英才，鸿儒抱负素蕴。壮志兴怀。文场战胜，便从此、脱迹蒿莱。人共羡，麒鸣劝驾，还因计吏偕来。
</font><p></p>
&nbsp;&nbsp;&nbsp;&nbsp;先春占早争开。是人间第一，唯有江梅。莆中旧传盛事，六亚三魁。桃花浪暖。更平地、听一声雷。蓝绶袅，芦鞭骏马，长安走遍天街。
</font><p></p>
</ul><p></p>
<p align="center"><font face="黑体" size="3" color="#000080">厅前柳</font></font></font></p>
<ul>
&nbsp;&nbsp;&nbsp;&nbsp;晚秋天。过暮雨，云容敛，月澄鲜。正风露凄清处，砌蛩喧。更黄蝶，舞翩翩。
</font><p></p>
&nbsp;&nbsp;&nbsp;&nbsp;念故里、千山云水隔，被名缰利锁萦牵。莫作悲秋意，对尊前。且同乐。太平年。
</font><p></p>
</ul><p></p>
<p align="center"><font face="黑体" size="3" color="#000080">厅前柳</font><span><font size="2" color="#FF00FF">（丹桂）</font></span></font></font></p>
<ul>
&nbsp;&nbsp;&nbsp;&nbsp;景清佳。正倦客，凝秋思。浩无涯。递十里香芬馥，桂初华。向碧叶。露芳葩。
</font><p></p>
&nbsp;&nbsp;&nbsp;&nbsp;为粟粒、鹅儿情淡薄，倩西风染就丹砂。不比黄金雨，灿余霞。送幽梦，到仙家。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（鉴止初夏）</font></span></font></font></p>
<ul>
&nbsp;&nbsp;&nbsp;&nbsp;清和时候雨初晴。密树翠阴成。新篁嫩摇碧玉，芳径绿苔深。
</font><p></p>
&nbsp;&nbsp;&nbsp;&nbsp;雏燕语，乳莺声。暑风轻。帘旌微动，沈篆烟消，午枕余清。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（莆中酌献白湖灵惠妃三首）</font></span></font></font></p>
<ul>
&nbsp;&nbsp;&nbsp;&nbsp;神功圣德妙难量。灵应著莆阳。湄洲自昔仙境，宛在水中央。
</font><p></p>
&nbsp;&nbsp;&nbsp;&nbsp;孚惠爱，备祈禳。降嘉祥。云车风马，＿＿来歆，桂酒椒浆。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;茫茫云海浩无边。天与水相连。舳舻万里来往，有祷必安全。
</font><p></p>
&nbsp;&nbsp;&nbsp;&nbsp;专掌握，雨D权。属丰年。琼卮玉醴，飨此精诚，福庆绵绵。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;威灵千里护封圻。十万户归依。白湖宫殿云耸，香火尽虔祈。
</font><p></p>
&nbsp;&nbsp;&nbsp;&nbsp;倾寿酒，诵声诗。谅遥知。民康俗阜，雨润风滋，功与天齐。
</font><p></p>
</ul><p></p>
<p align="center"><font face="黑体" size="3" color="#000080">一剪梅</font><span><font size="2" color="#FF00FF">（莆中赏梅）</font></span></font></font></p>
<ul>
&nbsp;&nbsp;&nbsp;&nbsp;雪里盈盈玉破花。遐想风流，压尽京华。点酥团粉任欹斜，独露春妍谁似他。
</font><p></p>
&nbsp;&nbsp;&nbsp;&nbsp;有酒何须稚子赊。访戴归来，倚棹溪涯。人生得意定谈夸。除却西湖，不记谁家。
</font><p></p>
</ul><p></p>
<p align="center"><font face="黑体" size="3" color="#000080">一剪梅</font><span><font size="2" color="#FF00FF">（丙辰冬长沙作）</font></span></font></font></p>
<ul>
&nbsp;&nbsp;&nbsp;&nbsp;暖日烘梅冷未＿。脱叶随风，独见枯株。先春占早又何如。玉点枝头，犹自萧疏。
</font><p></p>
&nbsp;&nbsp;&nbsp;&nbsp;江北江南景不殊。雪里花清，月下香浮。他年调鼎费工夫。且与藏春，处士西湖。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（莆中共乐台）</font></span></font></font></p>
<ul>
&nbsp;&nbsp;&nbsp;&nbsp;斜阳留照有余红。烟霭淡冥＿。麦陇青摇一望，前山翠失双峰。
</font><p></p>
&nbsp;&nbsp;&nbsp;&nbsp;高台徙倚。松飘逸韵，梅减冰容。俯视尘寰如掌，翩然我欲乘风。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;疏疏帘幕映娉婷。初试晓妆新。玉腕云边缓转，修蛾波上微颦。
</font><p></p>
&nbsp;&nbsp;&nbsp;&nbsp;铅华淡薄，轻匀桃脸，深注樱唇。还似舞鸾窥沼，无情空恼行人。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（乙未中秋麦湖舟中）</font></span></font></font></p>
<ul>
&nbsp;&nbsp;&nbsp;&nbsp;西风著意送归船。家近总欣然。去日梅开烂熳，归时秋满山川。
</font><p></p>
&nbsp;&nbsp;&nbsp;&nbsp;京华倦客，难堪羁思，历尽愁边。寄语＿娥休笑，月圆人亦团圆。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（山樊）</font></span></font></font></p>
<ul>
&nbsp;&nbsp;&nbsp;&nbsp;乱山春过雪成堆。七里递香回。蕊簇玲珑金粟，花装碎屑玫瑰。
</font><p></p>
&nbsp;&nbsp;&nbsp;&nbsp;兰衰梅谢，桃粗李俗，谁与追随清绝殿春仙侣，清风吹破荼＿。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（月季）</font></span></font></font></p>
<ul>
&nbsp;&nbsp;&nbsp;&nbsp;开随律g度芳辰。鲜艳见天真。不比浮花浪蕊，天教月月常新。
</font><p></p>
&nbsp;&nbsp;&nbsp;&nbsp;蔷薇颜色，玫瑰态度，宝相精神。休数岁时月季，仙家栏槛长春。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（丁亥益阳贺王宜之）</font></span></font></font></p>
<ul>
&nbsp;&nbsp;&nbsp;&nbsp;眉间黄色喜何如。花县拜恩初。五品荣颁命服，十行祗奉天书。
</font><p></p>
&nbsp;&nbsp;&nbsp;&nbsp;萱堂绣阁，均封大邑，盛事同居。此日银章朱绂，行看玉带金鱼。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（和翁子西）</font></span></font></font></p>
<ul>
&nbsp;&nbsp;&nbsp;&nbsp;日暖风暄，殿春琼蕊依台榭。雪堆花架。不用丹青写。
</font><p></p>
&nbsp;&nbsp;&nbsp;&nbsp;莹彻精神，映月唯宜夜。滔闩痢Ｙ环绶鱿隆Ｋ橛癫凶毙丁
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;漠漠春阴，褪花时候余寒峭。数声啼鸟。唤起帘栊晓。
</font><p></p>
&nbsp;&nbsp;&nbsp;&nbsp;云鬓慵梳，淡拂春山小。情多少。乱萦愁抱。风里垂杨袅。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（同曾无玷观沈赛娘棋）</font></span></font></font></p>
<ul>
&nbsp;&nbsp;&nbsp;&nbsp;袅袅娉娉，可人尤赛娘风韵。花娇玉润。一捻春期近。
</font><p></p>
&nbsp;&nbsp;&nbsp;&nbsp;占路藏机，已向棋中进。俱休问。酒旗花阵。早晚争先胜。
</font><p></p>
</ul><p></p>
<p align="center"><font face="黑体" size="3" color="#000080">扑蝴蝶</font></font></font></p>
<ul>
&nbsp;&nbsp;&nbsp;&nbsp;清和时候，薰风来小院。琅\脱箨，方塘荷翠毡。柳丝轻度流莺，画栋低飞乳燕。园林绿阴初遍。
</font><p></p>
&nbsp;&nbsp;&nbsp;&nbsp;景何限。轻纱细葛，纶巾和羽扇。披襟散发，心清尘不染。一杯洗涤无余，万事消磨去远。浮名薄利休羡。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（桐江舟中）</font></span></font></font></p>
<ul>
&nbsp;&nbsp;&nbsp;&nbsp;微云扫尽碧虚宽。月华光影寒。山河表里鉴中看。沈沈清夜阑。
</font><p></p>
&nbsp;&nbsp;&nbsp;&nbsp;风细细，露＿＿。神游八极间。九霄回首望尘寰。悠然醉梦还。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font><span><font size="2" color="#FF00FF">（单叶荼＿）</font></span></font></font></p>
<ul>
&nbsp;&nbsp;&nbsp;&nbsp;纤枝延蔓走青虬。风清体更柔。故饶檀蕊著花稠。疏疏如缀旒。
</font><p></p>
&nbsp;&nbsp;&nbsp;&nbsp;琼作靥，玉成裘。玫瑰应辈流。惜香愁怕＿搔头。宁随□事休。
</font><p></p>
</ul><p></p>
<p align="center"><font face="黑体" size="3" color="#000080">醉桃源</font></font></font></p>
<ul>
&nbsp;&nbsp;&nbsp;&nbsp;杜鹃花发映山红。韶光觉正浓。水流红紫各西东。绿肥春已空。
</font><p></p>
&nbsp;&nbsp;&nbsp;&nbsp;闲戏蝶，懒游蜂。破除花影重。问春何事不从容。忧愁风雨中。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font><span><font size="2" color="#FF00FF">（和宗之梅）</font></span></font></font></p>
<ul>
&nbsp;&nbsp;&nbsp;&nbsp;千林脱落群芳息。有一枝先白。孤标疏影压花丛，更清香堪惜。
</font><p></p>
&nbsp;&nbsp;&nbsp;&nbsp;吟情无尽，赏音未已，早纷纷藉藉。想贪结子去调羹，任叫云横笛。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;白雪开残，红云吹尽。园林新绿迷芳径。榆钱不解买青春，随风乱点苍苔晕。
</font><p></p>
&nbsp;&nbsp;&nbsp;&nbsp;紫燕飞忙，黄鹂声嫩。日长烟暖游蜂困。凭高念远思无穷，那堪宿酒厌厌病。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;万事随缘，一身须正。功名富贵皆前定。多图广计要争强，如何人力将天胜。
</font><p></p>
&nbsp;&nbsp;&nbsp;&nbsp;枉费机谋，徒劳奔＿。到头毕竟由他命。安时处顺得心闲，饥餐困寝亏贤甚。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（和刘希宋）</font></span></font></font></p>
<ul>
&nbsp;&nbsp;&nbsp;&nbsp;伤离索。不堪凉月穿珠箔。穿珠箔。料应别后，粉销琼削。
</font><p></p>
&nbsp;&nbsp;&nbsp;&nbsp;无聊倚遍西楼角。枝头几误惊飞鹊。惊飞鹊。先来憔悴，更逢摇落。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（和王叔度桃花）</font></span></font></font></p>
<ul>
&nbsp;&nbsp;&nbsp;&nbsp;一阵晓风花信早，先到小桃枝。冉冉红云映翠微。开宴忆瑶池。
</font><p></p>
&nbsp;&nbsp;&nbsp;&nbsp;零乱分飞贪结子，芳径自成蹊。消得刘郎去路迷。肠断武陵溪。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（信丰揖翠阁）</font></span></font></font></p>
<ul>
&nbsp;&nbsp;&nbsp;&nbsp;乍雨笼晴云不定，芳草绿纤柔。燕语莺啼小院幽。春色二分休。
</font><p></p>
&nbsp;&nbsp;&nbsp;&nbsp;试凭危栏凝远目，山与水光浮。滚滚闲愁逐水流。流不尽、许多愁。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（萍乡必东馆）</font></span></font></font></p>
<ul>
&nbsp;&nbsp;&nbsp;&nbsp;无风轻燕。缭绕深深院。昼永人闲帘不卷。时听莺簧巧啭。
</font><p></p>
&nbsp;&nbsp;&nbsp;&nbsp;清和天气阴阴。南风初奏薰琴。唤起午窗新梦，愁添一掬归心。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（阳春亭）</font></span></font></font></p>
<ul>
&nbsp;&nbsp;&nbsp;&nbsp;一宵风雨。春与人俱去。春解再来花作主。只有行人无据。
</font><p></p>
&nbsp;&nbsp;&nbsp;&nbsp;殷勤满酌离觞。阳关唱起愁肠。苦恨无情杜宇，声声叫断斜阳。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（迎春花一名金腰带）</font></span></font></font></p>
<ul>
&nbsp;&nbsp;&nbsp;&nbsp;纤娇小。也解争春早。占得中央颜色好。装点枝枝新巧。
</font><p></p>
&nbsp;&nbsp;&nbsp;&nbsp;东皇初到江城。殷勤先去迎春。乞与黄金腰带，压持红紫纷纷。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（归舟过六和塔）</font></span></font></font></p>
<ul>
&nbsp;&nbsp;&nbsp;&nbsp;风波平地，尘埃扑面，总是争名竞利。悟时不必苦贪图，但言任、流行坎止。
</font><p></p>
&nbsp;&nbsp;&nbsp;&nbsp;忽来忽去，何荣何辱，天也知人深意。一帆送过桐江，喜跳出、琉璃井里。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（安仁道中雪）</font></span></font></font></p>
<ul>
&nbsp;&nbsp;&nbsp;&nbsp;同云幂幂，狂风浩浩，激就六花飞下。山川满目白模糊，更茅舍、溪桥潇洒。
</font><p></p>
&nbsp;&nbsp;&nbsp;&nbsp;玉田银界，瑶林琼树，光映乾坤不夜。行人不为旅人忙，怎解识、天然图画。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（同敖国华饮，闻啼鹃，即席作）</font></span></font></font></p>
<ul>
&nbsp;&nbsp;&nbsp;&nbsp;春光已暮，花残叶密，更值无情风雨。斜阳芳树翠烟中，又听得、声声杜宇。
</font><p></p>
&nbsp;&nbsp;&nbsp;&nbsp;血流无用，离魂空断，只挠凄凉为旅。在家谁道不如归，你何似、随春归去。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（丁巳七夕）</font></span></font></font></p>
<ul>
&nbsp;&nbsp;&nbsp;&nbsp;明河风细，鹊桥云淡，秋入庭梧先坠。摩孩罗荷叶伞儿轻，总排列、双双对对。
</font><p></p>
&nbsp;&nbsp;&nbsp;&nbsp;花瓜应节，蛛丝卜巧，望月穿针楼外。不知谁见女儿忙，谩多少、人间欢会。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风和雨。又送一番春去。春去不知何处住。惜春无觅处。
</font><p></p>
&nbsp;&nbsp;&nbsp;&nbsp;柳老空抟香絮。莺娇乍迁芳树。回念故园如旧否。不堪闻杜宇。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（丁酉冬昌山渡）</font></span></font></font></p>
<ul>
&nbsp;&nbsp;&nbsp;&nbsp;江水绿。江上数峰如簇。唤渡小舟来岸北。＿舆行太速。
</font><p></p>
&nbsp;&nbsp;&nbsp;&nbsp;素艳窗纱笼玉，不负看花心目。今夜知他何处宿。断魂沙路曲。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（耽冈迓陆尉）</font></span></font></font></p>
<ul>
&nbsp;&nbsp;&nbsp;&nbsp;沙畔路。记得旧时行处。蔼蔼疏烟迷远树。野航横不渡。
</font><p></p>
&nbsp;&nbsp;&nbsp;&nbsp;竹里疏花梅吐。照眼一川鸥鹭。家在清江江上住。水流愁不去。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风雨急。红紫又还狼藉。嫩绿团枝苔径湿。帘开双燕入。
</font><p></p>
&nbsp;&nbsp;&nbsp;&nbsp;院静昼闲人寂。一缕水沈烟直。心事有谁能会得。阶前芳草碧。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（常山道中）</font></span></font></font></p>
<ul>
&nbsp;&nbsp;&nbsp;&nbsp;风策策。山迥暮烟横白。淅沥穿林翻败叶。羁怀愁倦客。
</font><p></p>
&nbsp;&nbsp;&nbsp;&nbsp;问宿荒村山驿。谁识离情脉脉。雁足无昼孤夜色。音尘千里隔。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（和从善二首）</font></span></font></font></p>
<ul>
&nbsp;&nbsp;&nbsp;&nbsp;花夜雨。渺渺绿波南浦。擘絮晴云山外吐。凝情谁共语。
</font><p></p>
&nbsp;&nbsp;&nbsp;&nbsp;十二玉梯空伫。闲却琐窗朱户。久客念归归未许。寸心愁万缕。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;风雨半。春锁绿杨深院。幕浪不翻香穗卷。轻寒闲便面。
</font><p></p>
&nbsp;&nbsp;&nbsp;&nbsp;归兴新来不浅。勾引闲愁撩乱。一枕春酲谁与管。晓莺惊梦断。
</font><p></p>
</ul><p></p>
<p align="center"><font face="黑体" size="3" color="#000080">东坡引</font><span><font size="2" color="#FF00FF">（别周诚可）</font></span></font></font></p>
<ul>
&nbsp;&nbsp;&nbsp;&nbsp;相看情未足。离觞已催促。停歌欲语眉先蹙。何期归太速。
</font><p></p>
&nbsp;&nbsp;&nbsp;&nbsp;如今去也，无计追逐。怎忍听、阳关曲。扁舟后夜滩头宿。愁随烟树簇。愁随烟树簇。
</font><p></p>
</ul><p></p>
<p align="center"><font face="黑体" size="3" color="#000080">东坡引</font><span><font size="2" color="#FF00FF">（癸巳豫章）</font></span></font></font></p>
<ul>
&nbsp;&nbsp;&nbsp;&nbsp;飞花红不聚。都因夜来雨。枝头冷落情如许。东风谁是主。
</font><p></p>
&nbsp;&nbsp;&nbsp;&nbsp;看看满地，堆却香絮。但目断、章台路。残英剩蕊留春住。春归何处去。春归何处去。
</font><p></p>
</ul><p></p>
<p align="center"><font face="黑体" size="3" color="#000080">东坡引</font><span><font size="2" color="#FF00FF">（龙江赵去非席上）</font></span></font></font></p>
<ul>
&nbsp;&nbsp;&nbsp;&nbsp;杯行情意密。今宵是何夕。行人此别真堪惜。愁肠空闷郁。
</font><p></p>
&nbsp;&nbsp;&nbsp;&nbsp;明朝去也，回首相忆。要留恋、如何得。无端骤雨飘何急。人来心上滴。人来心上滴。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（宜春记宾亭别王希白庚）</font></span></font></font></p>
<ul>
&nbsp;&nbsp;&nbsp;&nbsp;梅从陇首传，柳向邮亭折。鸳瓦晓霜浓，掠面凝寒色。
</font><p></p>
&nbsp;&nbsp;&nbsp;&nbsp;相逢意便亲，欲去如何说。我亦是行人，更与行人别。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（萍乡阳春亭）</font></span></font></font></p>
<ul>
&nbsp;&nbsp;&nbsp;&nbsp;千山拥翠屏，一水萦罗带。雨过水痕添，云散山容在。
</font><p></p>
&nbsp;&nbsp;&nbsp;&nbsp;亭高景最幽，天迥风尤快。啼鸟一声闲，唤起情无奈。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;迟迟春昼长，冉冉东风软。寒食乍晴天，红紫芳菲遍。
</font><p></p>
&nbsp;&nbsp;&nbsp;&nbsp;前峰积翠横，新涨＿蓝远。向晚淡烟迷，一段屏山展。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（丙午铁炉冈回）</font></span></font></font></p>
<ul>
&nbsp;&nbsp;&nbsp;&nbsp;春光不肯留，风雨催将去。红逐故园尘，绿满江南树。
</font><p></p>
&nbsp;&nbsp;&nbsp;&nbsp;阴晴寒食天，寂寞西郊路。芳草织新愁，怅望人何处。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;庭虚任雀喧，院静无人到。回首十年非，赖得知几早。
</font><p></p>
&nbsp;&nbsp;&nbsp;&nbsp;心随香篆销，意与梅花好。万事转头空，一笑吾身老。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;玉壶冰结暮天寒。朔吹绕阑干。雪破梢头，香传花外，春信入江南。
</font><p></p>
&nbsp;&nbsp;&nbsp;&nbsp;巡檐索笑情何限，一点已微酸。待得黄垂，冥冥烟雨，绿树袅金丸。
</font><p></p>
</ul><p></p>
<p align="center"><font face="黑体" size="3" color="#000080">少年游</font></font></font></p>
<ul>
&nbsp;&nbsp;&nbsp;&nbsp;冰霜凝冻腊残时。暖律渐推移。彩胜罗幡，土牛春杖，和气与春回。
</font><p></p>
&nbsp;&nbsp;&nbsp;&nbsp;花心柳眼知时节，微露向阳枝。喜入新春，称心百事，如意想都宜。
</font><p></p>
</ul><p></p>
<p align="center"><font face="黑体" size="3" color="#000080">小重山</font><span><font size="2" color="#FF00FF">（农人以夜雨昼晴为夜春）</font></span></font></font></p>
<ul>
&nbsp;&nbsp;&nbsp;&nbsp;乐岁农家喜夜春。朝来收宿雾，快新晴。云移日转午风轻。香罗薄，暄暖困游人。
</font><p></p>
&nbsp;&nbsp;&nbsp;&nbsp;积水满春塍。绿波翻郁郁，露秧针。幸无离绪苦牵情。烟林外，时听杜鹃声。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（三衢道中）</font></span></font></font></p>
<ul>
&nbsp;&nbsp;&nbsp;&nbsp;雨余风劲。雾重千山暝。茅舍寒林相映。分明是、画图景。
</font><p></p>
&nbsp;&nbsp;&nbsp;&nbsp;去程何日定。天远长安近。唤起新愁无尽。全没个、故园信。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（舟行清溪）</font></span></font></font></p>
<ul>
&nbsp;&nbsp;&nbsp;&nbsp;舣舟砂碛。秋净波澄碧。极目青山横远，悬崖断、拥苍壁。
</font><p></p>
&nbsp;&nbsp;&nbsp;&nbsp;傍岩渔艇集。渡头人物立。八景潇湘真画，云笼日、晚风急。
</font><p></p>
</ul><p></p>
<p align="center"><font face="黑体" size="3" color="#000080">江南好</font></font></font></p>
<ul>
&nbsp;&nbsp;&nbsp;&nbsp;天共水，水远与天连。天净水平寒月漾，水光月色两相兼。月映水中天。
</font><p></p>
&nbsp;&nbsp;&nbsp;&nbsp;人与景，人景古难全。景若佳时心自快，心还乐处景应妍。休与俗人言。
</font><p></p>
</ul><p></p>
<p align="center"><font face="黑体" size="3" color="#000080">关河令</font><span><font size="2" color="#FF00FF">（清远轩晚望）</font></span></font></font></p>
<ul>
&nbsp;&nbsp;&nbsp;&nbsp;亭皋霜重飞叶满。听西风断雁。闲凭危阑，斜阳红欲敛。
</font><p></p>
&nbsp;&nbsp;&nbsp;&nbsp;行人归期太晚。误仿佛、征帆几点。水远连天，愁云遮望眼。
</font><p></p>
</ul><p></p>
<p align="center"><font face="黑体" size="3" color="#000080">关河令</font><span><font size="2" color="#FF00FF">（己亥宜春舟中）</font></span></font></font></p>
<ul>
&nbsp;&nbsp;&nbsp;&nbsp;江头伊轧动柔橹。渐楚天欲暮。浩荡轻鸥，波间自容与。
</font><p></p>
&nbsp;&nbsp;&nbsp;&nbsp;岸蓼汀苹无绪。更满目、潇疏江树。此意何穷，凭谁图画取。
</font><p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（三月晦必东馆大雨）</font></span></font></font></p>
<ul>
&nbsp;&nbsp;&nbsp;&nbsp;连朝雨骤驱春去，瓦注盆倾。不记初春。润柳催花忒有情。
</font><p></p>
&nbsp;&nbsp;&nbsp;&nbsp;春光解有重来日，宁耐休争。待得秋深。听你无聊点滴声。
</font><p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（樱桃花）</font></span></font></font></p>
<ul>
&nbsp;&nbsp;&nbsp;&nbsp;梅花谢后樱花绽，浅浅匀红。试手天工。百卉千葩一信通。
</font><p></p>
&nbsp;&nbsp;&nbsp;&nbsp;余寒未许开舒妥，怨雨愁风。结子筠笼。万颗匀圆讶许同。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（杏花）</font></span></font></font></p>
<ul>
&nbsp;&nbsp;&nbsp;&nbsp;绛萼衬轻红。缀簇玲珑。夭桃繁李一时同。独向枝头春意闹，娇倚东风。
</font><p></p>
&nbsp;&nbsp;&nbsp;&nbsp;飞片入帘栊。粉淡香浓。凤箫声断月明中。只恐明朝风雨恶。燕嘴泥融。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（桃花）</font></span></font></font></p>
<ul>
&nbsp;&nbsp;&nbsp;&nbsp;桃萼正芳菲。初占春时。蒸霞灿锦望中迷。斜出繁枝临曲沼，鸾鉴妆迟。
</font><p></p>
&nbsp;&nbsp;&nbsp;&nbsp;蜂蝶镇相依。天气融怡。空教追忆武陵溪。片片漫随流水去，风暖烟霏。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（柳）</font></span></font></font></p>
<ul>
&nbsp;&nbsp;&nbsp;&nbsp;摇曳万丝风。轻染烟浓。鹅黄初褪绿茸茸。雨洗云娇春向晚，雪絮空＿。
</font><p></p>
&nbsp;&nbsp;&nbsp;&nbsp;车马灞桥中。别绪匆匆。只知攀折怨西东。不道晓风残月岸，离恨无穷。
</font><p></p>
</ul><p></p>
<p align="center"><font face="黑体" size="3" color="#000080">双头莲令</font><span><font size="2" color="#FF00FF">（信丰双莲）</font></span></font></font></p>
<ul>
&nbsp;&nbsp;&nbsp;&nbsp;太平和气兆嘉祥。草木总成双。红苞翠盖出横塘。两两斗芬芳。
</font><p></p>
&nbsp;&nbsp;&nbsp;&nbsp;干摇碧玉并青房。仙髻拥新妆。连枝不解引鸾皇。留取映鸳鸯。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;西真仙子宴瑶池。素裳琼艳冰肌。瑞笼香雾扑铢衣。凤翥鸾飞。
</font><p></p>
&nbsp;&nbsp;&nbsp;&nbsp;玉骨解凌风露，铅华不鹉脂。戍楼羌管正孤吹。月淡烟低。
</font><p></p>
</ul><p></p>
<p align="center"><font face="黑体" size="3" color="#000080">南柯子</font><span><font size="2" color="#FF00FF">（送朱辰州千方壶小隐）</font></span></font></font></p>
<ul>
&nbsp;&nbsp;&nbsp;&nbsp;木落千山瘦，风微一水澄。清霜暖日快归程。唤渡沙头、款款话离情。
</font><p></p>
&nbsp;&nbsp;&nbsp;&nbsp;傍岸渔舟集，横空雁字轻，凭阑凝眼增明。一片潇湘、真个画难成。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（丁巳长沙大阅）</font></span></font></font></p>
<ul>
&nbsp;&nbsp;&nbsp;&nbsp;笳鼓旌旗改色，弓刀铠甲增明。攒花簇队马蹄轻。禀听元戎号令。
</font><p></p>
&nbsp;&nbsp;&nbsp;&nbsp;羊祜轻裘临阵，亚夫细柳屯营。观瞻已耸定王城。飞虎威名日振。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（同蔡受之、赵中甫巡城，饮于南楚楼）</font></span></font></font></p>
<ul>
&nbsp;&nbsp;&nbsp;&nbsp;淼淼澄清波面，依依紫翠山光。危栏徙倚对斜阳。山影波流荡漾。
</font><p></p>
&nbsp;&nbsp;&nbsp;&nbsp;世事一番醒醉，人生几度炎凉。高情收拾付觥觞。何止羲皇人上。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（丁巳元夕大雨）</font></span></font></font></p>
<ul>
&nbsp;&nbsp;&nbsp;&nbsp;元宵三五。正好嬉游去。梅柳蛾蝉斗济楚。换鞋儿、添头面，只等黄昏，恰恨有、些子无情风雨。
</font><p></p>
&nbsp;&nbsp;&nbsp;&nbsp;心忙腹热，没顿浑身处。急把灯台炙艾炷。做匙婆、许葱油，面灰画葫芦，更漏转，越魃凡煌２蛔　４归去、犹自意迟疑，但无语空将，眼儿厮觑。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（尹先之索净圆子词）</font></span></font></font></p>
<ul>
&nbsp;&nbsp;&nbsp;&nbsp;元夜景忧殊。万斛金莲照九衢。m拍豉汤都卖得，争如。甘露杯中万颗珠。
</font><p></p>
&nbsp;&nbsp;&nbsp;&nbsp;应是著工夫。脑麝浓薰费小厨。不比七夕黄蜡做，知无。要底圆儿糖上浮。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;春日迟迟。春景熙熙。渐郊原、芳草萋萋。夭桃灼灼，杨柳依依。见燕喃喃，蜂簇簇，蝶飞飞。
</font><p></p>
&nbsp;&nbsp;&nbsp;&nbsp;闲庭寂寂，曲沼漪漪。更秋千、红索垂垂。游人队队，乐意嬉嬉。尽醉醺醺，歌缓缓，语低低。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（立石道中）</font></span></font></font></p>
<ul>
&nbsp;&nbsp;&nbsp;&nbsp;晴日敛春泥，陌上东风软。料峭寒禁花柳闲，枉恨春工浅。
</font><p></p>
&nbsp;&nbsp;&nbsp;&nbsp;绿涨一江深，黛泼千山远。目断平芜无际愁，数尽征鸿点。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（丙午春即席和从善）</font></span></font></font></p>
<ul>
&nbsp;&nbsp;&nbsp;&nbsp;杨柳褪金丝，艳杏摇红影。欲雨还晴二月天，春色浑无定。
</font><p></p>
&nbsp;&nbsp;&nbsp;&nbsp;晓梦不堪惊，午昼新来永。一掬归心万叠愁，空惹长亭恨。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（和从善筹安堂赏海棠）</font></span></font></font></p>
<ul>
&nbsp;&nbsp;&nbsp;&nbsp;娇艳醉杨妃，轻袅怜飞燕。人在昭阳睡足时，初试妆深浅。
</font><p></p>
&nbsp;&nbsp;&nbsp;&nbsp;一段锦新裁，万里来何远。高烛休教照夜寒，媚脸融春艳
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（和徐师川韵赠歌者）</font></span></font></font></p>
<ul>
&nbsp;&nbsp;&nbsp;&nbsp;绿暗柳藏烟，红淡花经雨。更著如花似玉人，艳态娇波注。
</font><p></p>
&nbsp;&nbsp;&nbsp;&nbsp;纤手捧瑶卮，缓遏歌云缕。只恐莺花不解留，还逐东风去。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（赴春陵和向伯元送行词）</font></span></font></font></p>
<ul>
&nbsp;&nbsp;&nbsp;&nbsp;云敛峭寒轻，雨涨春波渺。旅枕无堪梦易惊，啼＿声催晓。
</font><p></p>
&nbsp;&nbsp;&nbsp;&nbsp;尚忆故园花，红紫为容好。世路崎岖长短亭，来往何时了。
</font><p></p>
</ul><p></p>
<p align="center"><font face="黑体" size="3" color="#000080">伊洲三台</font><span><font size="2" color="#FF00FF">（丹桂）</font></span></font></font></p>
<ul>
&nbsp;&nbsp;&nbsp;&nbsp;桂华移自云岩。更被灵砂染丹。清露湿酡颜。醉乘风、下临世间。
</font><p></p>
&nbsp;&nbsp;&nbsp;&nbsp;素娥襟韵萧闲。不与群芳并看。蔌蔌绛绡单。觉身轻、梦回广寒。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
