<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;周端臣</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">清夜游</font><span><font size="2" color="#FF00FF">（越调）</font></span></font></font></p>
<ul>
&nbsp;&nbsp;&nbsp;&nbsp;西园昨夜，又一番、阑风伏雨。清晨按行处。有新绿照人，乱红迷路。归吟窗底，但瓶几留连春住。窥晴小蝶翩翩，等间飞来似相妒。迟暮。家山信杳，奈锦字难凭，清梦无据。春尽江头，啼鹃最凄苦。蔷薇几度花开，误风前、翠樽谁举。也应念、留滞周南，思归未赋。
</font><p></p>
</ul><p></p>
<p align="center"><font face="黑体" size="3" color="#000080">春归怨</font><span><font size="2" color="#FF00FF">（越调）</font></span></font></font></p>
<ul>
&nbsp;&nbsp;&nbsp;&nbsp;问春为谁来、为谁去，匆匆太速。流水落花，夕阳芳草，眼恨年年相触。细履名园，间看嘉树，蔼翠阴成簇。争知也被韶华，换却诗人鬓边绿。小花深院静，旋引清尊，自歌新曲。燕子不归来，风絮乱吹帘竹。误文姬、凝望久，心事想劳频卜。但门掩黄昏，数声啼_，又唤丰收、相思一掬。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（送人之官九华）</font></span></font></font></p>
<ul>
&nbsp;&nbsp;&nbsp;&nbsp;霭芳阴未解，乍天气、过元宵。讶客神犹寒，吟窗易晓，春色无柳。梅梢。尚留顾藉，滞东风、未肯雪轻飘。知道诗翁欲去，递香要送兰桡。清标。会上丛霄。千里阻、九华遥。料今朝别后，他时有梦，应梦今朝。河桥。柳愁未醒，赠行人、又恐越魂销。留取归来紧马，翠长千缕柔条。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;华堂帘幕飘香雾。一搦楚腰轻束素。翩跹舞态燕还鹭，绰约妆容花尽妒。樽前谩咏高唐赋巫峡云深留不住。重来花畔倚阑干，愁满阑干无倚处。
</font><p></p>
</ul><p></p>
<p align="center"><font face="黑体" size="3" color="#000080">六桥行</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;芙蓉苑。记试酒清狂，鞭游遍。翠红照眼。凝芳露、洗出青霞一片。垂杨两岸。窥镜底、新妆深浅。应料似、锦帐行春，三千粉春矜艳。
</font><p></p>
&nbsp;&nbsp;&nbsp;&nbsp;避逅紧马堤边，念玉笋轻攀，笑箸同欢。岁华暗换。西风路、几许愁肠凄断。仙城梦黯。还又是、六桥秋晚。凝望处，烟淡云寒，人归雁远。
</font><p></p>
</ul><p></p>
<p align="center"><font face="黑体" size="3" color="#000080">六桥行</font></font></font></p>
<ul>
&nbsp;&nbsp;&nbsp;&nbsp;苏堤路。正密柳烘烟，嫩莎收雨。野芳竞吐。山如画、隐隐云藏山坞。六桥徙倚。喧处处、行春箫鼓。鸥影外、一片湖光，夷犹彩舟来去。
</font><p></p>
&nbsp;&nbsp;&nbsp;&nbsp;凝想禊饮花前，爱裙幄围香，款留连步。旧踪未改，还曾记、揽结亭边芳树。愁情几许。更多似、一天飞絮。空自有、花畔黄鹂，知人笑语。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;四山烟霭未分明。宿雨破新晴。万顷湖光，一堤柳色，人在画图行。
</font><p></p>
&nbsp;&nbsp;&nbsp;&nbsp;清明过了春无几，花事已飘零。莫待斜阳，便寻归棹，家隔两重城。
</font><p></p>
</ul><p></p>
<p align="center"><font face="黑体" size="3" color="#000080">喜迁莺令</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;青嶂绕，翠堤斜。晴绮散馀霞。一湖春水碧无瑕。可惜画船遮。
</font><p></p>
&nbsp;&nbsp;&nbsp;&nbsp;燕交飞，莺对语。风软香尘凝路。一年春事又杨花。诗酒□韶华。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（代寄）</font></span></font></font></p>
<ul>
&nbsp;&nbsp;&nbsp;&nbsp;怕听黄昏雨。到黄昏、陡顿潇潇，雨声不住。香冷罗衾愁无寐，难奈凄凄楚楚。暗试把、佳期重数。楼外一行征雁过，更偏来、撩理芳心苦。心自苦，向谁诉。
</font><p></p>
&nbsp;&nbsp;&nbsp;&nbsp;菱花憔悴羞人觑。欢红低翠黯，不似旧家眉妩。目断阳台幽梦阻，孤负朝朝暮暮。怕泪落、瑶筝慵拊。手捻梅花春又近，料人间、别有安排处。云碧袖，为君舞。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
