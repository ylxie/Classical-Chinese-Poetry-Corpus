<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;韩</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">高阳台</font><span><font size="2" color="#FF00FF">（除夜）</font></span></font></font></p>
<ul>
&nbsp;&nbsp;&nbsp;&nbsp;频听银签，重燃绛蜡，年华衮衮惊心。饯旧迎新，能消几刻光阴。老来可惯通宵饮，待不眠、还怕寒侵。掩清尊。多谢梅花，伴我微吟。
</font><p></p>
&nbsp;&nbsp;&nbsp;&nbsp;邻娃已试春妆了，更蜂腰簇翠，燕股横金。勾引东风，也知芳思难禁。朱颜那有年年好，逞艳游、赢取如今。恣登临。残雪楼台，迟日园林。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;莫上玉楼看。花雨斑斑。四垂罗幕护朝寒。燕子不知人去也，飞认阑干。
</font><p></p>
&nbsp;&nbsp;&nbsp;&nbsp;回首几关山。后会应难。相逢祗有梦魂间，可奈梦随春漏短，不到江南。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（丰乐楼）</font></span></font></font></p>
<ul>
&nbsp;&nbsp;&nbsp;&nbsp;裙色草初青。鸭绿波轻。试花霏雨湿春晴。三十六梯人不到，独唤瑶筝。
</font><p></p>
&nbsp;&nbsp;&nbsp;&nbsp;艇子忆逢迎。依旧多情。朱门只合锁娉婷。却逐彩鸾归去路，香陌春城。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;郎恩深。妾思深。祗为恩深便有今。回纹辜旧吟。
</font><p></p>
&nbsp;&nbsp;&nbsp;&nbsp;云沉沉。水沉沉。一点坚如百炼金。郎应知妾心。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;杜娘家。谢娘家。楼压官桥柳半遮。帘波漾彩霞。
</font><p></p>
&nbsp;&nbsp;&nbsp;&nbsp;拾飞花。怨飞花。望断郎来日又斜。东风吹鬓鸦。
</font><p></p>
</ul><p></p>
<p align="center"><font face="黑体" size="3" color="#000080">长相思</font></font></font></p>
<ul>
&nbsp;&nbsp;&nbsp;&nbsp;夜萧萧。梦萧萧。又趁杨花到谢桥。凤沉明月箫。
</font><p></p>
&nbsp;&nbsp;&nbsp;&nbsp;来迢迢。去迢迢。枉把吟笺寄寂寥。飞鸿不受招。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
