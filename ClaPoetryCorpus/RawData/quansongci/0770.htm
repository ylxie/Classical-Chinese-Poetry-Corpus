<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;薛师石</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其一）</font></span></font></font></p>
<ul>
&nbsp;&nbsp;&nbsp;&nbsp;十载江湖不上船。卷篷高卧月明天，今夜泊，杏花湾。只有当酒钱。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其二）</font></span></font></font></p>
<ul>
&nbsp;&nbsp;&nbsp;&nbsp;邻家船上小姑儿。相问如何是别离。双坠髻，一湾眉。爱看红鳞比目鱼。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其三）</font></span></font></font></p>
<ul>
&nbsp;&nbsp;&nbsp;&nbsp;平明雾霭雨初晴。儿子敲针钩成。香饵小，茧丝轻。钓得鱼儿不识名。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其四）</font></span></font></font></p>
<ul>
&nbsp;&nbsp;&nbsp;&nbsp;船系兰芷长鲈。曲袷方袍忽访吾。神甚爽，貌全枯。莫是当年楚大夫。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其五）</font></span></font></font></p>
<ul>
&nbsp;&nbsp;&nbsp;&nbsp;春融水暖百花开。独棹扁舟过钓台。鸥与鹭，莫相猜。不是逃名不肯来。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其六）</font></span></font></font></p>
<ul>
&nbsp;&nbsp;&nbsp;&nbsp;夜来采石渡头眠。月下相逢李谪仙。歌一曲，别无言。白鹤飞来雪满船。
</font><p></p>
</ul><p></p>
<p align="center"><font face="黑体" size="3" color="#000080">渔父词</font><span><font size="2" color="#FF00FF">（其七）</font></span></font></font></p>
<ul>
&nbsp;&nbsp;&nbsp;&nbsp;莫论轻重钓竿头。住得船归即便休。酒味溥，胜空瓯。事事何须着意求。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
