<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵&nbsp;鼎</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;部员外郎，谪监长道之白石镇\\
</font><p></p>
&nbsp;&nbsp;&nbsp;&nbsp;一朵江梅春带雪。玉软云娇，姑射肌肤洁。照影凌波微步怯。暗香浮动黄昏月。
</font><p></p>
&nbsp;&nbsp;&nbsp;&nbsp;谩道广平心似铁。词赋风流，不尽愁千结。望断江南音信绝。陇头行客空情切。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（河中作）</font></span></font></font></p>
<ul>
&nbsp;&nbsp;&nbsp;&nbsp;尽日东风吹绿树。向晚轻寒，数点催花雨。年少凄凉天付与。更堪春思萦离绪。
</font><p></p>
&nbsp;&nbsp;&nbsp;&nbsp;临水高楼携酒处。曾倚哀弦，歌断黄金缕。楼下水流何处去。凭栏目送苍烟暮。
</font><p></p>
</ul><p></p>
<p align="center"><font face="黑体" size="3" color="#000080">虞美人令</font><span><font size="2" color="#FF00FF">（冯翊送信道舅先归桐宫）</font></span></font></font></p>
<ul>
&nbsp;&nbsp;&nbsp;&nbsp;魂消目断关山路。曾送雕鞍去。而今留滞古陪京，还是一尊芳酒、送君行。
</font><p></p>
&nbsp;&nbsp;&nbsp;&nbsp;吾庐好在条山曲。三径应芜没。诛茅为我补东篱。会待新春残腊、也来归。
</font><p></p>
</ul><p></p>
<p align="center"><font face="黑体" size="3" color="#000080">怨春风</font><span><font size="2" color="#FF00FF">（闺怨）</font></span></font></font></p>
<ul>
&nbsp;&nbsp;&nbsp;&nbsp;宝鉴菱花莹。孤鸾慵照影。鱼书蝶梦两浮沈，恨恨恨。结尽丁香，瘦如杨柳，雨疏云冷。
</font><p></p>
&nbsp;&nbsp;&nbsp;&nbsp;宿醉厌厌病。罗巾空泪粉。欲将远意托湘弦，闷闷闷。香絮悠悠，画帘悄悄，日长春困。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（春愁）</font></span></font></font></p>
<ul>
&nbsp;&nbsp;&nbsp;&nbsp;香冷金炉，梦回鸳帐余香嫩。更无人问。一枕江南恨。
</font><p></p>
&nbsp;&nbsp;&nbsp;&nbsp;消瘦休文，顿觉春衫褪。清明近。杏花吹尽。薄暮东风紧。
</font><p></p>
</ul><p></p>
<p align="center"><font face="黑体" size="3" color="#000080">人月圆</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;连环宝瑟深深愿，结尽一生愁。人间天上，佳期胜赏，今夜中秋。
</font><p></p>
&nbsp;&nbsp;&nbsp;&nbsp;雅歌妍态，嫦娥见了，应羡风流。芳尊美酒，年年岁岁，月满高楼。
</font><p></p>
</ul><p></p>
<p align="center"><font face="黑体" size="3" color="#000080">河传</font><span><font size="2" color="#FF00FF">（以石曼卿诗为之）</font></span></font></font></p>
<ul>
&nbsp;&nbsp;&nbsp;&nbsp;年年桃李。渺关河一梦，飞花空委。鸿去燕来，锦字参差难寄。敛双眉、山对起。
</font><p></p>
&nbsp;&nbsp;&nbsp;&nbsp;娇波泪落妆如洗。独倚高楼，日日春风里。江水际。天色无情，似送离怀千里。
</font><p></p>
</ul><p></p>
<p align="center"><font face="黑体" size="3" color="#000080">燕归梁</font><span><font size="2" color="#FF00FF">（为人生日作）</font></span></font></font></p>
<ul>
&nbsp;&nbsp;&nbsp;&nbsp;绰约彤霞降紫霄。是仙子风标。湘裙明佩响琼瑶。散馥郁、暗香飘。
</font><p></p>
&nbsp;&nbsp;&nbsp;&nbsp;小春十月寒犹浅，妆粉弄梅梢。秦楼风月待吹箫。舞双鹤、醉蟠桃。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（和y・车韵。因以送之）</font></span></font></font></p>
<ul>
&nbsp;&nbsp;&nbsp;&nbsp;笔端红翠。造化工夫春有意。云梦涵胸。好去蓬山十二重。
</font><p></p>
&nbsp;&nbsp;&nbsp;&nbsp;天街追骑。催唤谪仙泥样醉。电扫云空。百斛明珠咳唾中。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（y・车还阙，分得茶词）</font></span></font></font></p>
<ul>
&nbsp;&nbsp;&nbsp;&nbsp;兰烛画堂深，歌吹已终瑶席。碾破密云金缕，送蓬莱归客。
</font><p></p>
&nbsp;&nbsp;&nbsp;&nbsp;看看宣诏未央宫，草诏侍宸极。拜赐一杯甘露，泛天边春色。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font><span><font size="2" color="#FF00FF">（锁试府学夜坐作）</font></span></font></font></p>
<ul>
&nbsp;&nbsp;&nbsp;&nbsp;断霞收尽黄昏雨。滴梧桐疏树。帘栊不卷夜沈沈，锁一庭风露。
</font><p></p>
&nbsp;&nbsp;&nbsp;&nbsp;天涯人远，心期梦悄，苦长宵难度。知他窗外促织儿，有许多言语。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font></font></font></p>
<ul>
&nbsp;&nbsp;&nbsp;&nbsp;檐花点滴秋清。寸心惊。香断一炉沈水、一灯青。
</font><p></p>
&nbsp;&nbsp;&nbsp;&nbsp;凉宵永。孤衾冷。梦难成。叶叶高梧敲恨、送残更。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（美人）</font></span></font></font></p>
<ul>
&nbsp;&nbsp;&nbsp;&nbsp;艳艳春娇入眼波。劝人金盏缓声歌。不禁粉泪h香罗。
</font><p></p>
&nbsp;&nbsp;&nbsp;&nbsp;暮雨朝云相见少，落花流水别离多。寸肠争奈此情何。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（春日）</font></span></font></font></p>
<ul>
&nbsp;&nbsp;&nbsp;&nbsp;空笼帘影隔垂杨。梦回芳草池塘。杏花枝上蝶双双。春昼初长。
</font><p></p>
&nbsp;&nbsp;&nbsp;&nbsp;强理云鬟临照，暗弹粉泪沾裳。自怜容艳惜流光。无限思量。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（次韵史东美洛中作）</font></span></font></font></p>
<ul>
&nbsp;&nbsp;&nbsp;&nbsp;归计信悠悠。归去谁留。梦随江水绕沙洲。沙上孤鸿犹笑我，萍梗飘流。
</font><p></p>
&nbsp;&nbsp;&nbsp;&nbsp;与世且沈浮。要便归休。一杯消尽一生愁。傥有人来闲论事，我会摇头。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（甲辰九月十五日夜饮独乐见山台坐中作）</font></span></font></font></p>
<ul>
&nbsp;&nbsp;&nbsp;&nbsp;屋下疏流水，屋上列青山。先生跨鹤何处，窈窕白云间。采药当年三径，只有长松绿竹，霜吹晚萧然。举酒高台上，仿佛揖群仙。
</font><p></p>
&nbsp;&nbsp;&nbsp;&nbsp;转银汉，飞宝鉴，溢清寒。金波万顷不动，人在玉壶宽。我唱君须起舞，要把嫦娥留住，相送一杯残。醉矣拂衣去，一笑渺人寰。
</font><p></p>
</ul><p></p>
<p align="center"><font face="黑体" size="3" color="#000080">双翠羽</font><span><font size="2" color="#FF00FF">（三月十三日夜饮南园作。旧名念奴娇）</font></span></font></font></p>
<ul>
&nbsp;&nbsp;&nbsp;&nbsp;小园曲径，度疏林深处，幽兰微馥。竹坞无人双翠羽，飞触珊珊寒玉。更欲题诗，晚来孤兴，却恐伤幽独。不如花下，一尊芳酒相属。
</font><p></p>
&nbsp;&nbsp;&nbsp;&nbsp;慨念故国风流，杨花春梦短，黄粱初熟。卷白千觞须劝我，洗此胸中荣辱。醉揖南山，一声清啸，休把《离骚》读。迟留归去，月明犹挂乔木。
</font><p></p>
</ul><p></p>
<p align="center"><font face="黑体" size="3" color="#000080">河传</font><span><font size="2" color="#FF00FF">（秋夜旅怀）</font></span></font></font></p>
<ul>
&nbsp;&nbsp;&nbsp;&nbsp;秋光向晚，叹羁游坐见。年华将换。一纸素书，拟托南来征雁。奈雪深、天更远。
</font><p></p>
&nbsp;&nbsp;&nbsp;&nbsp;东窗皓月今宵满。浅酌芳尊，暂倩嫦娥伴。应念夜长，旅枕孤衾不暖。便莫教、清影转。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（丁未九月南渡，泊舟仪真江口作）</font></span></font></font></p>
<ul>
&nbsp;&nbsp;&nbsp;&nbsp;惨结秋阴，西风送、霏霏雨湿。凄望眼、征鸿几字，暮投沙碛。试问乡关何处是，水云浩荡迷南北。但一抹、寒青有无中，遥山色。
</font><p></p>
&nbsp;&nbsp;&nbsp;&nbsp;天涯路，江上客。肠欲断，头应白。空搔首兴叹，暮年离拆。须信道消忧除是酒，奈酒行有尽情无极。便挽取、长江入尊，浇胸臆。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（建康上元作）</font></span></font></font></p>
<ul>
&nbsp;&nbsp;&nbsp;&nbsp;客路那知岁序移。忽惊春到小桃枝。天涯海角悲凉地，记得当年全盛时。
</font><p></p>
&nbsp;&nbsp;&nbsp;&nbsp;花弄影，月流辉。水精宫殿五云飞。分明一觉华胥梦，回首东风泪满衣。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（建康次韵范元长送邢子方）</font></span></font></font></p>
<ul>
&nbsp;&nbsp;&nbsp;&nbsp;惜别怀归老不禁。一年春事柳阴阴。日下长安何处是，碧云深。
</font><p></p>
&nbsp;&nbsp;&nbsp;&nbsp;已恨梅花疏远信，休传桃叶怨遗音。一醉东风分首去，两惊心
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（建康作）</font></span></font></font></p>
<ul>
&nbsp;&nbsp;&nbsp;&nbsp;烟雨满江风细。江上危楼独倚。歌罢楚云空，楼下依前流水。迢递。迢递。目送孤鸿千里。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（杭州作）</font></span></font></font></p>
<ul>
&nbsp;&nbsp;&nbsp;&nbsp;杨柳曲江头，曾记彩舟良夕。一枕楚台残梦，似行云无迹。
</font><p></p>
&nbsp;&nbsp;&nbsp;&nbsp;青山迢递水悠悠，何处问消息。还是一年春暮，倚东风独立。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（惜别）</font></span></font></font></p>
<ul>
&nbsp;&nbsp;&nbsp;&nbsp;惜别伤离，此生此念无重数。故人何处。还送春归去。
</font><p></p>
&nbsp;&nbsp;&nbsp;&nbsp;美酒一杯，谁解歌金缕。无情绪。淡烟疏雨。花落空庭暮。
</font><p></p>
</ul><p></p>
<p align="center"><font face="黑体" size="3" color="#000080">琴调相思令</font><span><font size="2" color="#FF00FF">（思归词）</font></span></font></font></p>
<ul>
&nbsp;&nbsp;&nbsp;&nbsp;归去来。归去来。昨夜东风吹梦回。家山安在哉。
</font><p></p>
&nbsp;&nbsp;&nbsp;&nbsp;酒一杯。复一杯。准拟愁怀待酒开。愁多肠九回。
</font><p></p>
</ul><p></p>
<p align="center"><font face="黑体" size="3" color="#000080">望海潮</font><span><font size="2" color="#FF00FF">（八月十五日钱塘观潮）</font></span></font></font></p>
<ul>
&nbsp;&nbsp;&nbsp;&nbsp;双峰遥促，回波奔注，茫茫溅雨飞沙。霜凉剑戈，风生阵马，如闻万鼓齐挝。儿戏笑夫差。谩水犀强弩，一战鱼虾。依旧群龙，怒卷银汉下天涯。
</font><p></p>
&nbsp;&nbsp;&nbsp;&nbsp;雷驱电炽雄夸。似云垂鹏背，雪喷鲸牙。须臾变灭，天容水色，琼田万顷无瑕。俗眼但惊嗟。试望中仿佛，三岛烟霞。旧隐依然，几时归去泛灵槎。
</font><p></p>
</ul><p></p>
<p align="center"><font face="黑体" size="3" color="#000080">花心动</font><span><font size="2" color="#FF00FF">（偶居杭州七宝山国清寺冬夜作）</font></span></font></font></p>
<ul>
&nbsp;&nbsp;&nbsp;&nbsp;江月初升，听悲风、萧瑟满山零叶。夜久酒阑，火冷灯青，奈此愁怀千结。绿琴三叹朱弦绝，与谁唱、阳春白雪。但遐想、穷年坐对，断编遗册。
</font><p></p>
&nbsp;&nbsp;&nbsp;&nbsp;西北偾刮疵稹Ｇ万乡关，梦遥吴越。慨念少年，横槊风流，醉胆海涵天阔。老来身世疏篷底，忍憔悴、看人颜色。更何似、归欤枕流漱石。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;空山雨过，月色浮新酿。把盏无人共心赏。漫悲吟、独自捻断霜须，还就寝、秋入孤衾渐爽。
</font><p></p>
&nbsp;&nbsp;&nbsp;&nbsp;可怜窗外竹，不怕西风，一夜潇潇弄疏响。奈此九回肠，万斛清愁，人何处、邈如天样。纵陇水、秦云阻归音，便不许时闲，梦中寻访。
</font><p></p>
</ul><p></p>
<p align="center"><font face="黑体" size="3" color="#000080">乌夜啼</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;雨余风露凄然。月流天。还是年时今夜、照关山。
</font><p></p>
&nbsp;&nbsp;&nbsp;&nbsp;收别泪。持杯起。问婵娟。问我扁舟流荡、几时还。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（九日用渊明二诗作）</font></span></font></font></p>
<ul>
&nbsp;&nbsp;&nbsp;&nbsp;靡靡流光，凄凄风露，小园草木初凋。杳然尘影，爽气界天高。爱此佳名重九，随宜对、秋菊持醪。登临处，哀蝉断响，燕雁度云霄。
</font><p></p>
&nbsp;&nbsp;&nbsp;&nbsp;闲谣。情缅邈，相寻万化，人世徒劳。念胸中百虑，何物能消。欲致颓龄不老，和金茎、一醉陶陶。君休问，千年事往，聊与永今朝。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（雪中携酒过元长）</font></span></font></font></p>
<ul>
&nbsp;&nbsp;&nbsp;&nbsp;春色遍天涯，寒谷未知消息。且共一尊芳酒，看东风飞雪。
</font><p></p>
&nbsp;&nbsp;&nbsp;&nbsp;太平遗老洞霄翁，相对两华发。一任醉魂飞去，访琼瑶宫阙。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;羁旅转飞蓬，投老未知休息。却念故园春事，舞残红飞雪。
</font><p></p>
&nbsp;&nbsp;&nbsp;&nbsp;危楼高处望天涯，云海寄穷发，只有旧时凉月，照清伊双阙。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;一炷鼻端香，方寸浪平风息。汲取玉池春水，点红炉微雪。
</font><p></p>
&nbsp;&nbsp;&nbsp;&nbsp;年来都以酒相妨，进退只毫发，却道醉乡深处，是三山神阙。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（再和）</font></span></font></font></p>
<ul>
&nbsp;&nbsp;&nbsp;&nbsp;烟雾锁青冥，直上九关一息。姑射有人相挽，莹肌肤冰雪。
</font><p></p>
&nbsp;&nbsp;&nbsp;&nbsp;骑鲸却下大荒来，天风乱吹发。慨念故人非是，漫尘埃城阙。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（山中送春）</font></span></font></font></p>
<ul>
&nbsp;&nbsp;&nbsp;&nbsp;三月正当三十日，愁杀醉吟翁。可奈青春，太无情甚，归去苦匆匆。
</font><p></p>
&nbsp;&nbsp;&nbsp;&nbsp;共君今夜不须睡，尊酒且从容。说与楼头，打钟人道，休打五更钟。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font><span><font size="2" color="#FF00FF">（两辰岁生日作）</font></span></font></font></p>
<ul>
&nbsp;&nbsp;&nbsp;&nbsp;花光烛影春容媚。香生和气。纷纷儿女拜翁前，劝犀尊金醴。//家酿名，出《真诰》。
</font><p></p>
&nbsp;&nbsp;&nbsp;&nbsp;凌烟图画，王侯富贵，非翁雅意，愿翁早早乞身归，对青山沈醉。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font><span><font size="2" color="#FF00FF">（道中闻子规）</font></span></font></font></p>
<ul>
&nbsp;&nbsp;&nbsp;&nbsp;征鞍南去天涯路。青山无数。更堪月下子规啼，向深山深处。
</font><p></p>
&nbsp;&nbsp;&nbsp;&nbsp;凄然推枕，难寻新梦，忍听伊言语。更阑人静一声声，道不如归去。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（庆寿）</font></span></font></font></p>
<ul>
&nbsp;&nbsp;&nbsp;&nbsp;破新正春到，五叶尧q，弄芳初秀。翦彩然膏，灿华筵如昼。家庆图中，老莱堂上，竞祝翁遐寿。喜气欢容，光生玉校香霏金兽。
</font><p></p>
&nbsp;&nbsp;&nbsp;&nbsp;谁会高情，淡然声利，一笑尘寰，万缘何有。解组归来，访渔樵朋友。华发苍颜，任从老去，但此情依旧。岁岁年年，花前月下，一尊芳酒。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;漠漠晴霓和雨收。长波千万里，拍天流。云帆烟棹去悠悠。西风里，归兴满沧州。
</font><p></p>
&nbsp;&nbsp;&nbsp;&nbsp;谩道醉忘忧。荡高怀远恨，更悲秋。一眉山色为谁愁。黄昏也，独自倚危楼。
</font><p></p>
</ul><p></p>
<p align="center"><font face="黑体" size="3" color="#000080">惜双双</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;度陇信音谁与寄。肠断江南千里。深雪前村里。一枝昨夜传芳意。
</font><p></p>
&nbsp;&nbsp;&nbsp;&nbsp;冷蕊暗香空旖旎。也应是、春来憔悴。风度将谁比。忆曾插向香罗□。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（过福唐留别故人）</font></span></font></font></p>
<ul>
&nbsp;&nbsp;&nbsp;&nbsp;世态浮云易变，时光飞箭难留。五年重见海东头。只有交情似旧。
</font><p></p>
&nbsp;&nbsp;&nbsp;&nbsp;未尽别来深意，难堪老去离愁。青山迢递水悠悠。明日扁舟病酒。
</font><p></p>
</ul><p></p>
<p align="center"><font face="黑体" size="3" color="#000080">行香子</font></font></font></p>
<ul>
&nbsp;&nbsp;&nbsp;&nbsp;草色芊绵。雨点阑斑。糁飞花、还是春残。天涯万里，海上三年。试倚危楼，将远恨，卷帘看。
</font><p></p>
&nbsp;&nbsp;&nbsp;&nbsp;举头见日，不见长安。谩凝眸、老泪凄然。山禽飞去，榕叶生寒。到黄昏也，独自个，尚凭阑。
</font><p></p>
</ul><p></p>
<p align="center"><font face="黑体" size="3" color="#000080">醉桃园</font><span><font size="2" color="#FF00FF">（送春）</font></span></font></font></p>
<ul>
&nbsp;&nbsp;&nbsp;&nbsp;青春不与花为主。花正开时春暮。花下醉眠休诉。看取春归去。
</font><p></p>
&nbsp;&nbsp;&nbsp;&nbsp;莺愁蝶怨春知否。欲问春归何处。只有一尊芳醑。留得青春住。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font><span><font size="2" color="#FF00FF">（九日会饮分得雁字）</font></span></font></font></p>
<ul>
&nbsp;&nbsp;&nbsp;&nbsp;霜露日凄凉。北雁南翔。惊风吹起不成行。吊影苍波何限恨，日暮天长。
</font><p></p>
&nbsp;&nbsp;&nbsp;&nbsp;为尔惜流光。还是重阳。故人何处舣危樯。寄我相思千点泪，直过潇湘。
</font><p></p>
</ul><p></p>
<p align="center"><font face="黑体" size="3" color="#000080">浪淘沙</font></font></font></p>
<ul>
&nbsp;&nbsp;&nbsp;&nbsp;玉宇洗秋晴。凉月亭亭。梦回孤枕琐窗明。何处飞来三弄笛，风露凄清。
</font><p></p>
&nbsp;&nbsp;&nbsp;&nbsp;曾看玉纤横。苦爱新声。由来百虑为愁生。此夜曲中闻折柳，都是离情。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
