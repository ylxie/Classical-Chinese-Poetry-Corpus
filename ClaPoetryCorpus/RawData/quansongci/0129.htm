<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵善括</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（西亭）</font></span></font></font></p>
<ul>
&nbsp;&nbsp;&nbsp;&nbsp;烟波江上西亭小。晓来雨过惊秋早。飞栋倚晴空。凉生面面风。
</font><p></p>
&nbsp;&nbsp;&nbsp;&nbsp;痴儿官事了。独自凭栏笑。何处有尘埃。扁舟归去来。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（用万元亨送冠之韵）</font></span></font></font></p>
<ul>
&nbsp;&nbsp;&nbsp;&nbsp;愁别欣逢。人间离合，自古难同。写就茶经，注成花谱，何事西东。
</font><p></p>
&nbsp;&nbsp;&nbsp;&nbsp;一尊良夜匆匆。怎忍见轻帆短篷。汉水无情，楚云有意，目断飞鸿。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（和冠之韵）</font></span></font></font></p>
<ul>
&nbsp;&nbsp;&nbsp;&nbsp;忆昔南楼旧使君。与君携手蹑浮云。如今更到经行处，妙墨新诗得屡闻。
</font><p></p>
&nbsp;&nbsp;&nbsp;&nbsp;淮南路，楚江分。离尊相属更论文。明朝一棹人千里，多少红愁与翠颦。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;我是行人更送行。潇潇风雨倍伤情。征帆西去何须急，飞诏东来分外荣。
</font><p></p>
&nbsp;&nbsp;&nbsp;&nbsp;红袖湿，玉尊倾。不堪回首暮云平。小舟准拟随君去，要听霜天晓角声。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;雨沐芙蓉秋意清。可人风月满江城。怜风爱月方留恋，对月临风又送行。
</font><p></p>
&nbsp;&nbsp;&nbsp;&nbsp;人渐远，酒须倾。只凭一醉遣多情。重来休厌刘郎老，明月清风有素盟。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（和辛帅）</font></span></font></font></p>
<ul>
&nbsp;&nbsp;&nbsp;&nbsp;虎啸风生，龙跃云飞，时不再来。试凭高望远，长淮清浅，伤今怀古，故国氛埃。壮志求伸，匈奴未灭，早以家为何谓哉。多应是，待著鞭事了，税驾方回。
</font><p></p>
&nbsp;&nbsp;&nbsp;&nbsp;稼轩聊尔名斋。笑学请樊迟心未开。似南阳高卧，莘郊自乐，溪韬略，傅野盐梅。植杖亭前，集山楼下，五桂三槐次第栽。功名遂，向急流勇退，肯恁徘徊。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;问舍东湖，招隐西山，惠然肯来。有＿香兰桂，无穷幽趣，隔溪车马，何处轻埃。微利虚名，朝荣暮辱，笑尔焉能浼我哉。闲＿枕，被幽禽唤觉，午梦惊回。
</font><p></p>
&nbsp;&nbsp;&nbsp;&nbsp;无言独坐南斋。好唤取芳尊相对开。待醒时重醉，疏帘透月，醉时还醒，画角吹梅。无用千金，休悬六印，荆棘谁能满地栽。人间世，任游d独运，斥`低徊。
</font><p></p>
</ul><p></p>
<p align="center"><font face="黑体" size="3" color="#000080">沁园春</font></font></font></p>
<ul>
&nbsp;&nbsp;&nbsp;&nbsp;千里风湍，万叠云峰，自相送迎。叹扁舟如叶，漂流如梗，片帆如箭，聚散如萍。家在东湖，身来西浙，非为区区利与名。堪怜处，为雏饥犊暮，狗苟蝇营。
</font><p></p>
&nbsp;&nbsp;&nbsp;&nbsp;平生何辱何荣。且一任三才和五行。有`飞鹏奋，鹤长凫短，朱颜富贵，白发公卿。印漫累累，绶何若若，休羡行歌朱买臣。归来好，向严滩垂钓，谷口躬耕。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和坡公韵）</font></span></font></font></p>
<ul>
&nbsp;&nbsp;&nbsp;&nbsp;一雨连春，东湖涨、蒲萄新绿。湖上路，柳浓花艳，绿围红簇。尘世难逢开口笑，人生待足何时足。况南州高士是西邻，人如玉。
</font><p></p>
&nbsp;&nbsp;&nbsp;&nbsp;行路唱，谁家曲。悉易感，欢难续。问轩裳於我，有何荣辱。众醉岂容君独醒，出林休恨风摧木。叹惊弦、飞鸟尚知还，安巢宿。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（舣舟南良作）</font></span></font></font></p>
<ul>
&nbsp;&nbsp;&nbsp;&nbsp;三十年前，曾向此、舞风歌月。今依旧、江山如画，鬓须如雪。故友冥鸿随净社，旧时秋蚓横尘壁。赖庐峰、对我眼偏青，曾相识。
</font><p></p>
&nbsp;&nbsp;&nbsp;&nbsp;开岫幌，携山屐。泉泻布，星飞石。为收帆舣棹，小留终日。休问重湖吹碧浪，且同五老浮琼液。待明朝、o首向东飞，清风力。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（坐间用韵赠朱守）</font></span></font></font></p>
<ul>
&nbsp;&nbsp;&nbsp;&nbsp;腾茂飞英，分忧愿、自然风力。千里静，江山改观，羽旄增色。林下风清公事少，笔端雷动奸豪息。听宴香、深处笑声长，文章客。
</font><p></p>
&nbsp;&nbsp;&nbsp;&nbsp;丹诏自，天边得。宣室对，君心忆。趁良辰高会，履珠簪碧。和气回春徵酝酿，政声报最惟清白。看挥毫、万字扫云烟，吴笺湿。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（和朱伯阳）</font></span></font></font></p>
<ul>
&nbsp;&nbsp;&nbsp;&nbsp;画o翩翩去似飞。季鹰何事忽思归。风湍自送征帆稳，云t须将彩笔挥。
</font><p></p>
&nbsp;&nbsp;&nbsp;&nbsp;江作酒，海为卮。为君满酌不须辞。酒酣渴思回春梦，自笑何时是足时。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;於岚光亭。思恭蒋丈宠和寄示，醉中操笔，对月再用前韵\\
</font><p></p>
&nbsp;&nbsp;&nbsp;&nbsp;扬辉璧月，照层台缥缈，蓬莱云气。玉宇清明仙语近，多少怨红愁翠。问我殷勤，几年尘土，依旧高标致。广寒别后，与谁曾共幽会。
</font><p></p>
&nbsp;&nbsp;&nbsp;&nbsp;一日失脚人间，十常八九，底事如人意。狗苟绳营真可笑，何乃比余於是。风月佳时，江山好处，无复怀愁悴。倚栏舒啸，六经时自心醉。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（赵监惠酒五斗以应重九之节，至晚小饮，赋之）</font></span></font></font></p>
<ul>
&nbsp;&nbsp;&nbsp;&nbsp;重阳时节。可怜又是天涯客。扁舟小泊花溪侧。细雨斜风，不见秦楼月。
</font><p></p>
&nbsp;&nbsp;&nbsp;&nbsp;白衣望断无消息。举觞一笑真难得。归兮学取陶彭泽。采菊东篱，悠然见山色。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font><span><font size="2" color="#FF00FF">（和辛幼安韵）</font></span></font></font></p>
<ul>
&nbsp;&nbsp;&nbsp;&nbsp;喜连宵、四郊春雨。纷纷一阵红去。东君不爱闲桃李，春色尚余分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。
</font><p></p>
&nbsp;&nbsp;&nbsp;&nbsp;西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。
</font><p></p>
</ul><p></p>
<p align="center"><font face="黑体" size="3" color="#000080">摸鱼儿</font></font></font></p>
<ul>
&nbsp;&nbsp;&nbsp;&nbsp;被杨花、带将春去，飘扬一路无定。满庭绿荫丝千尺，枝上旧香吹尽。幽梦醒。对晚色、秋千院落人初静。柔条弄影。奈翦翦轻风，冥冥细雨，惹起万千恨。
</font><p></p>
&nbsp;&nbsp;&nbsp;&nbsp;云山路，休蹑高楼独凭。楚天一抹烟暝。娇莺百转飞鸠去，何处可寻芳信。心自省。念咫尺、青楼应怪人薄＿。归期将近。料喜鹊先知，飞来报了，日日倚门等。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（无题）</font></span></font></font></p>
<ul>
&nbsp;&nbsp;&nbsp;&nbsp;长空一夜霜风吼。寒色消残酒。问伊今夜在谁行。遗恨落花流水、误刘郎。
</font><p></p>
&nbsp;&nbsp;&nbsp;&nbsp;忧云＿雨多情话。分付阿谁也。侬家有分受凄惶。只怕娇痴不睡、也思量。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（怀归）</font></span></font></font></p>
<ul>
&nbsp;&nbsp;&nbsp;&nbsp;月色透窗寒，一夜素衾霜湿。无寐起来搔首，正参横人寂。
</font><p></p>
&nbsp;&nbsp;&nbsp;&nbsp;此心重省已回肠，何况是行役。欲弃利名归去，奈楚天云隔。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（翁广文席上）</font></span></font></font></p>
<ul>
&nbsp;&nbsp;&nbsp;&nbsp;枉道黉堂是冷官。深深青琐锁青鸾。新诗自得清歌举，和气都消永夜寒。
</font><p></p>
&nbsp;&nbsp;&nbsp;&nbsp;花态净，酒杯宽。燕娇莺巧有余欢。不因客里东阳瘦，好把西江一吸干。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和李颖士）</font></span></font></font></p>
<ul>
&nbsp;&nbsp;&nbsp;&nbsp;传语风光，须少驻、共君流转。谁忍见、绿肥红瘦，鲜欢多感。泽国千丝烟雨暗，江城一带云山远。看新荷、泛水学人愁，心常卷。
</font><p></p>
&nbsp;&nbsp;&nbsp;&nbsp;羞鬓雪，凭花染。携酒阵，嫌杯浅。叹人生岂为，青衫槐板。记舞可怜宫柳细，写情但觉香笺短。上层楼、独倚有谁知，栏干暖。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（渡江）</font></span></font></font></p>
<ul>
&nbsp;&nbsp;&nbsp;&nbsp;山险号北固，景胜冠南州。洪涛江上乱云，山里簇红楼。堪笑萍踪无定，拟泊叶舟何许，无计可依刘。金阙自帷幄，玉垒老貔貅。
</font><p></p>
&nbsp;&nbsp;&nbsp;&nbsp;问兴亡，成底事，几春秋。六朝人物，五胡妖雾不胜愁。休学楚囚垂泪，须把祖鞭先著，一鼓版图收。惟有金焦石，不逐水漂流。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（春暮）</font></span></font></font></p>
<ul>
&nbsp;&nbsp;&nbsp;&nbsp;风雨做春愁，桃杏一时零落。是处绿肥红瘦，怨东君情薄。
</font><p></p>
&nbsp;&nbsp;&nbsp;&nbsp;行藏独倚望江楼，双燕度帘幕。回首故园应在，误秋千人约。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（庆佥判王状元）</font></span></font></font></p>
<ul>
&nbsp;&nbsp;&nbsp;&nbsp;玉殿分荣两桂华。灵根移植在长沙。风姨先绽无双蕊，月姊重开第一花。
</font><p></p>
&nbsp;&nbsp;&nbsp;&nbsp;金榜烂，玉音加。从今稳步上天霞。休夸水系三千里，且歌笙歌十万家。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（江阁）</font></span></font></font></p>
<ul>
&nbsp;&nbsp;&nbsp;&nbsp;梯横画阁。碧栏干外江风恶。笑声欢意浮杯酌。秋水春山，相对称行乐。
</font><p></p>
&nbsp;&nbsp;&nbsp;&nbsp;谁家青鸟穿帘幕。暗传空有阳台约。天公著意称停著。寒色人情，都恁两清薄。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;横梯画阁。月明江净烟光薄。碧山回绕栏干角。一缕行云，忽向杯中落。
</font><p></p>
&nbsp;&nbsp;&nbsp;&nbsp;樱歌柳舞俱柔弱。罗衣不耐江风恶。凭谁唤取双黄鹤。骑上碧台，同赴金桃约。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（惜春）</font></span></font></font></p>
<ul>
&nbsp;&nbsp;&nbsp;&nbsp;东君著意在枝头。红紫自风流。贪引游蜂舞蝶，几多春事都休。
</font><p></p>
&nbsp;&nbsp;&nbsp;&nbsp;三分好处，不随流水，即是闲愁。惟我惜花心在，更看红叶沈浮。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（上嗣王生日）</font></span></font></font></p>
<ul>
&nbsp;&nbsp;&nbsp;&nbsp;鹊桥巧雾随风远。蟾宫皓影凝空满。一点寿星明。祥光彻太清。
</font><p></p>
&nbsp;&nbsp;&nbsp;&nbsp;周公天子傅。礼乐新封鲁。功业焕＿常。钧天侍玉皇。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（赵帅生日）</font></span></font></font></p>
<ul>
&nbsp;&nbsp;&nbsp;&nbsp;形胜视京兆，警跸驻钱塘。光前诏后弹压，谁数汉张王。几百万家和气，五十余年创见，天下一循良。有口皆歌颂，无地不耕桑。
</font><p></p>
&nbsp;&nbsp;&nbsp;&nbsp;春过半，花锦烂，柳丝长。潭潭门卫森戟，宴寝正凝香。笑把湖山佳色，醉挹西湖晴滟，童艾祝霞觞。四海瞻华衮，千载侍吾皇。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（辛卯生日二首）</font></span></font></font></p>
<ul>
&nbsp;&nbsp;&nbsp;&nbsp;海岳储祥，符昌运、挺生前哲。天赋与、飘然才气，凛然忠节。颖脱难藏冲斗剑，誓清行击中流楫。二十年、麾节遍江湖，恩威浃。
</font><p></p>
&nbsp;&nbsp;&nbsp;&nbsp;香穗直，云峰列。觞羽急，鲸川竭。共介公眉寿，赞公贤业。出处已能齐二老，功名岂止超三杰，侍吾皇、千载带金重，头方黑。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（前题）</font></span></font></font></p>
<ul>
&nbsp;&nbsp;&nbsp;&nbsp;正彩铃坠盖，玉燕投怀，梦符佳月。五百年间，诞中兴人杰。杖策归来，入关从步，万里朝金阙。贯日精忠，凌云壮气，妙龄英发。
</font><p></p>
&nbsp;&nbsp;&nbsp;&nbsp;名镇重湖，屡凭熊轼，恩满西江，载分龙节。有志澄清，誓击中流楫。谈笑封侯，雍容谋国，看掀天功业。待与斯民，庆公华衮，祝公黄发。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（寿司马大监生日）</font></span></font></font></p>
<ul>
&nbsp;&nbsp;&nbsp;&nbsp;正百花堂下，山雨楼前，粲然梅柳。和气回春，滟一尊芳酒。桂子兰孙，凤歌鸾舞，介我公眉寿。天上遐龄，人间独乐，古来稀有。
</font><p></p>
&nbsp;&nbsp;&nbsp;&nbsp;壮日题桥，儿时击瓮，名遂功成，自然长久。琳馆偷闲，约赤城为友。紫诏重颁，黄扉稳步，好试调羹手。九世鸡窠，千秋麟阁，玉颜依旧。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（魏相国生日）</font></span></font></font></p>
<ul>
&nbsp;&nbsp;&nbsp;&nbsp;正槐堂日永，梅雨消尘，麦天摇翠。天v昌辰，诞中兴嘉瑞。秀伟标姿，从容谋断，笑吐平戎计。汉节归来，边尘扫净，鼎司荣贵。
</font><p></p>
&nbsp;&nbsp;&nbsp;&nbsp;间世良臣，威严辅政，妩媚承君，道襟冲粹。玉券金丹，称功名成遂。茂苑烟霞，太湖风月，聊伴凝香醉。补衮工夫，调羹手段，如今重试。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（母氏生朝二首）</font></span></font></font></p>
<ul>
&nbsp;&nbsp;&nbsp;&nbsp;月华凝露掌。正极目鸾霄，望风鲸壤。深宫注遐想。听点点花漏，盈盈仙仗。笙箫迎响。降琼轮、玄云步障。洞□扉、笑别蓬瀛，下应太平无象。
</font><p></p>
&nbsp;&nbsp;&nbsp;&nbsp;俱仰。姆仪春煦，归节冰清，道风夷旷。三迁教养。金阙里，玉音赏。况传家清白，满堂朱紫，相对兰荪竞长。待齐秦、汤沐疏封，赐灵寿杖。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（前题）</font></span></font></font></p>
<ul>
&nbsp;&nbsp;&nbsp;&nbsp;星桥未就，月钩初挂，翠叶暗惊秋早。蕊珠宫里厌清闲，试回首、尘寰一笑。
</font><p></p>
&nbsp;&nbsp;&nbsp;&nbsp;仙风道骨，姆仪家范，须信人间最少。一枝丹桂四兰荪，况千岁、灵椿未老。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（瑞香）</font></span></font></font></p>
<ul>
&nbsp;&nbsp;&nbsp;&nbsp;绛雪堆云绿。倚朱栏、鸾飞凤舞，乱红如簇。宫锦海沈肌理秀，极目明霞孤鹜。对翠袖、天寒修竹。轻露有情添泪眼，粲精神、娇醉薰华屋。然宝篆，散清馥。
</font><p></p>
&nbsp;&nbsp;&nbsp;&nbsp;江南到处多兰菊，更海棠、贪睡未醒，漫山粗俗。欲品此花为第一，真色生香俱足。又只怕、惊人凡目。把酒对花频管领，怕狂风骤雨难拘束。拾碎玉，泛＿X。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（送林兴国之任）</font></span></font></font></p>
<ul>
&nbsp;&nbsp;&nbsp;&nbsp;楚天风色。一夜波翻雪。舣岸锦帆不度，天有意、且留客。
</font><p></p>
&nbsp;&nbsp;&nbsp;&nbsp;鼓声吹取急。离觞须举白。看去芳菲时候，日边听、好消息。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（席上作）</font></span></font></font></p>
<ul>
&nbsp;&nbsp;&nbsp;&nbsp;碧云初返岫，潦水正鸣滩。兰舟容与，歌舞偏称笑中看。烛影烘寒成暖，花色照人如昼，一坐有余欢。酒滟浮金盏，香缕霭雕盘。
</font><p></p>
&nbsp;&nbsp;&nbsp;&nbsp;碧簪横，银漏永，玉樽干。喧春鼓吹，翠袖起舞佩珊珊。记得山明水秀，何处朝云暮雨，常在梦魂间。多少难言事，都付两眉弯。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（吕汉卿席上）</font></span></font></font></p>
<ul>
&nbsp;&nbsp;&nbsp;&nbsp;晓来膏雨，报一犁丰信，几枝娇色。岸草河沙明似镜，不到尘埃花陌。急管繁弦，香车宝勒，正阻寻春客。东风特起，半空微露晴碧。
</font><p></p>
&nbsp;&nbsp;&nbsp;&nbsp;何况主意深勤，冰清才藻，玉润真璧。翠麓华堂横枕水，波底斜阳红湿。莲社风流，桃溪标致，便觉凡心息。玉尊倾尽，笑中归步钩月。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;江南到处，被波光云影，留人行色。昔我来时春正好，舞絮□飞南陌。今日登临，读书斋上，重作凭栏客。清希呦福夜来微涨新碧。D桨墩核ㄒ酰c虾绾障，一带连环璧。林外青山千万叠，雨歇半空犹湿。已倩双鳞，更须灵鹊，先报归消息。归来征袖，尽携千里风月。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（留题安福刘氏园）</font></span></font></font></p>
<ul>
&nbsp;&nbsp;&nbsp;&nbsp;花腮百媚，柳丝千尺，密影金铺碎日。过云微雨报清明，半天外、烟娇雾湿。
</font><p></p>
&nbsp;&nbsp;&nbsp;&nbsp;当歌有恨，问春无语，笑我如何久客。小园归去又残红，便□地、飞觞尚得。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;东风唤我，西园闲坐，大醉高歌竟日。行藏独倚画栏干，便忘了、征衫泪湿。
</font><p></p>
&nbsp;&nbsp;&nbsp;&nbsp;亭高烟远，天低云近，相对逃名隐客。掀髯无语看青山，断不信、尘埃到得。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（和石次仲）</font></span></font></font></p>
<ul>
&nbsp;&nbsp;&nbsp;&nbsp;断云漏雨。依约西山暮。风定樯高须小住。不忍带将春去。
</font><p></p>
&nbsp;&nbsp;&nbsp;&nbsp;此行抑有求欤。青衣拟问平都。万里一钩新月，相忘常在江湖。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（和黄舜举吴门二咏）</font></span></font></font></p>
<ul>
&nbsp;&nbsp;&nbsp;&nbsp;危台枕城堞，今昔几人游。绕城碧水一带，茂苑与长渊。寂寂弹琴风外，苒苒采香径畔，横截古溪头。极目暮云合，宋玉正悲秋。
</font><p></p>
&nbsp;&nbsp;&nbsp;&nbsp;岘山碑，帝子阁，庾公楼。当时风物，如今烟水只供愁。处处山明水秀，岁岁春花秋月，何必美南州。故国未归去，萍梗叹漂流。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;雨霁彩虹卧，半夜水明楼。太湖极目，四面水尽是天流。几点鲈乡莼浦，万里鲸波雪浪，掀舞小渔舟。金饼挂蟾魄，时景正中秋。
</font><p></p>
&nbsp;&nbsp;&nbsp;&nbsp;钓纶轻，兰棹稳，笑王侯。一蓑一笠，得意何必美封留。纵使金章鼎贵，何似玉樽倾倒，一醉可消愁。玉女在何许，唤起与同游。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（奉饯冠之之行）</font></span></font></font></p>
<ul>
&nbsp;&nbsp;&nbsp;&nbsp;佳客志淮海，贱子设樽。楚江昨夜清涨，短棹已安排。休问南楼风月，且念阳台云雨，几日却重来。银烛正凝泪，画鼓且休催。
</font><p></p>
&nbsp;&nbsp;&nbsp;&nbsp;彩云飞，黄鹤举，两徘徊。林泉归去高卧，回首笑尘埃。我唱更凭君和，君起谁同我舞，莫惜玉山颓。他日扬州路，散策愿相陪。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（饯吴漕）</font></span></font></font></p>
<ul>
&nbsp;&nbsp;&nbsp;&nbsp;浩叹对青史，循吏久无闻。二年江右，赖公华节布阳春。才自搴帷问俗，无复埋轮当道，一路尽澄清。多少攀辕意，不待及瓜人。
</font><p></p>
&nbsp;&nbsp;&nbsp;&nbsp;驻膏车，迟祖帐，倒离尊。满庭桃李绿阴，何处不深恩。此去玉音应问，底事金围微减，忧国更忧民。造膝一言语，四海入洪钧。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（饯京仲远赴湖北漕）</font></span></font></font></p>
<ul>
&nbsp;&nbsp;&nbsp;&nbsp;雨沐风梳，正梅柳、弄香逞色。谁忍听、送君南浦，阳关三叠。玉节前驱光照路，金杯争劝愁生席。泛锦樯、西去若登仙，乘槎客。
</font><p></p>
&nbsp;&nbsp;&nbsp;&nbsp;春有意，寒无力。和风满，洪波息。笑庐峰湓浦，旧游陈迹。昔日蜚声台柏劲，他年坐对堂槐密。想轺车、不待政成时，追锋急。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（用洪景卢韵）</font></span></font></font></p>
<ul>
&nbsp;&nbsp;&nbsp;&nbsp;蝶粉蜂黄，桃红李白，春风屡展愁眉。晓来雨过，应渐觉红稀。满径柔茵似染，新晴后、皱绿盈池。休孤负，幕天席地，逸饮酹金彝。
</font><p></p>
&nbsp;&nbsp;&nbsp;&nbsp;东君，真好事，绛唇歌雪，玉指鸣丝。念长卿多病，非药能治。试假瑶琴一弄，肖音转、便许心知。从今去，园林好在，休学岘山碑。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
