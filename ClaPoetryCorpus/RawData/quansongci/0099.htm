<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵彦端</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（梅）</font></span></font></font></p>
<ul>
&nbsp;&nbsp;&nbsp;&nbsp;向蓬莱云渺。姑射山深，有春长好。香满枝南，笑人间惊早。试问寒柯，镂冰裁玉，费化工多少。东合诗成，西湖梦觉，几番清晓。
</font><p></p>
&nbsp;&nbsp;&nbsp;&nbsp;好是罗帏，麝温屏暖，却恨烟村，雨愁风恼。一一清芬，为东君倾倒。待得明年，翠阴青子，荫凤皇池沼。更把阳和，从头付与，繁花芳草。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（荼＿）</font></span></font></font></p>
<ul>
&nbsp;&nbsp;&nbsp;&nbsp;千种繁春，春已去、翩然远迹。谁信道、荼＿枝上，静中留得。晓镜洗妆非粉白，晚衣弄舞余衫碧。粲宝钿、珠珥不胜持，浓阴夕。
</font><p></p>
&nbsp;&nbsp;&nbsp;&nbsp;金翦度，还堪惜。霜蝶睡，无从觅。知多少、好词清梦，酿成冰骨。天女散花无酒圣，仙人种玉惭香德。怅攀条、记得鬓丝青，东风客。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（饯前政卢光祖赴鼎州幕席上作）</font></span></font></font></p>
<ul>
&nbsp;&nbsp;&nbsp;&nbsp;津鼓冬冬，三老醉、知谁留得。都不记、琵琶洲畔，草青江碧。桃李春风吹不断，烟霞秋兴清无极。怅樽前、桂子有余香，曾相识。
</font><p></p>
&nbsp;&nbsp;&nbsp;&nbsp;残雨昼，初凉夕。高烛烂，新醅白。长歌断，欢意不如愁色。父老能寻循吏传，关河暂枉诸侯客。待日边、一纸诏黄飞，胜相忆。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（汪秘监席上作）</font></span></font></font></p>
<ul>
&nbsp;&nbsp;&nbsp;&nbsp;赐被薰炉，曾同见、官槐重绿。时归看、绮疏叠嶂，楚腰翻曲。君过蓬山轻岁月，我怀庐阜分符竹。道别离、待得再归来，人应俗。
</font><p></p>
&nbsp;&nbsp;&nbsp;&nbsp;春欲动，醅初熟。追一笑，森三玉。且相对青眼，共裁红烛。小语人家闲意态，浅寒都下新装束。念平生、和雨醉东风，从今足。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（秀州坐上作）</font></span></font></font></p>
<ul>
&nbsp;&nbsp;&nbsp;&nbsp;秋色忽如许，风露皎如空。平生青鬓余地，老与故人同。忆得鲈鱼来后，杂以洞庭新橘，月堕酒杯中。宾客可人意，歌舞转春风。
</font><p></p>
&nbsp;&nbsp;&nbsp;&nbsp;坐间玉，花底扇，又从容。从容更好，无奈多病已衰翁。赖有主人风味，识我少年狂态，乞与酒颜红。一醉晓鸦起，流水任西东。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（为寿）</font></span></font></font></p>
<ul>
&nbsp;&nbsp;&nbsp;&nbsp;淦水定何许，楼外满晴岚。落霞蜚鸟无际，新酒为谁甘。闻道居邻玉笥，下有芝田琳苑，光景照江南。已转丹砂九，应降素云三。
</font><p></p>
&nbsp;&nbsp;&nbsp;&nbsp;忆畴昔，翻舞袖，纵剧谈。玉壶倾倒，香雾黄菊酿红柑。好在当时明月，只有炉薰一缕，缄寄可同参。剩肯南游不，蓬海试穷探。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（为寿）</font></span></font></font></p>
<ul>
&nbsp;&nbsp;&nbsp;&nbsp;记河梁折柳。问画堂乐事，燕鸿难偶。十年谩回首。但亭亭紫盖，差差南斗。传闻小有。种桃花、亲烦素手。怪归来、道骨仙风缥缈，迥然非旧。
</font><p></p>
&nbsp;&nbsp;&nbsp;&nbsp;清昼。江南如画，紫菊冬前，翠橙霜后。扁舟渡口。佳客至，奉名酒。唤青鸾起舞，云窗月槛，一曲山明水秀。笑相看、玉海别来，浅如故否。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（饯交代沈公雅台山寺作，继作朝中措）</font></span></font></font></p>
<ul>
&nbsp;&nbsp;&nbsp;&nbsp;揽垂杨细折。有别情遗爱，与君都说。文茵带h轭。是行春来处，去年阡陌。柔桑半叶。转光风、轻扬秀麦。正人家共约，耕相借牛，社相留客。
</font><p></p>
&nbsp;&nbsp;&nbsp;&nbsp;清绝。溪山犹记，脱帽吟风，倚楼招月。东君何事，将春至，放春歇。道从今江上，一花一柳，皆想油幢瑞节。纵离愁、瘦减腰围，带金正晔。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;山矾风味更梨花。清白竞春华。试问西园清夜，何如山崦人家。
</font><p></p>
&nbsp;&nbsp;&nbsp;&nbsp;楚东千嶂，吴江一棹，云路非赊。惟有相思两地，可怜淡月朝霞。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;烧灯已过禁烟前。春信递相传。柳暗乍迷津路，花暄欲照江天。
</font><p></p>
&nbsp;&nbsp;&nbsp;&nbsp;天涯宾主，相逢老矣，一笑欢然。晚岁许同庐社，西风不买吴船。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（乘风亭初成）</font></span></font></font></p>
<ul>
&nbsp;&nbsp;&nbsp;&nbsp;长松擎月与天通。霜叶乱惊鸿。露炯乍疑杯滟，云生似觉衣重。
</font><p></p>
&nbsp;&nbsp;&nbsp;&nbsp;江南胜处，青环楚嶂，红半溪枫。倦客会应归去，一亭长枕寒空。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;几枝筇竹半烟云。钟鼓醉中闻。千点好山余思，一湾流水能分。
</font><p></p>
&nbsp;&nbsp;&nbsp;&nbsp;多情皓月，轮栖夜午，光动风文。看取清闲宾主，犹胜富贵封君。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（路彦丰生日）</font></span></font></font></p>
<ul>
&nbsp;&nbsp;&nbsp;&nbsp;新凉溪阁暮山重。水月共空＿。九转不须尘外，三峰只在壶中。
</font><p></p>
&nbsp;&nbsp;&nbsp;&nbsp;他年盛业，云间可望，林下难逢。记取芗林岩洞，何如干越秋风。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;西城烟雾一重重。潇洒便秋风。巧妒玉人装髻，无如禁钥难通。
</font><p></p>
&nbsp;&nbsp;&nbsp;&nbsp;新声窈眇，怨传楚些，娇并吴宫。夜久三星为粲，皓娥宁为君容。
</font><p></p>
</ul><p></p>
<p align="center"><font face="黑体" size="3" color="#000080">新荷叶</font></font></font></p>
<ul>
&nbsp;&nbsp;&nbsp;&nbsp;欲暑还凉，如春有意重归。春若归来，任他莺老花飞。轻雷淡雨，似晚风、欺得单衣。檐声惊醉，起来新绿成围。
</font><p></p>
&nbsp;&nbsp;&nbsp;&nbsp;回首分携。光风冉冉菲菲。曾几何时，故山疑梦还非。鸣琴再抚，将清恨、都入金徽。永怀桥下，系船溪柳依依。
</font><p></p>
</ul><p></p>
<p align="center"><font face="黑体" size="3" color="#000080">新荷叶</font></font></font></p>
<ul>
&nbsp;&nbsp;&nbsp;&nbsp;雨细梅黄，去年双燕还归。多少繁红，尽随蝶舞蜂飞。阴浓绿暗，正麦秋、犹衣罗衣。香凝沈水，雅宜帘幕重围。
</font><p></p>
&nbsp;&nbsp;&nbsp;&nbsp;绣扇仍携。花枝尘染芳菲。遥想当时，故交往往人非。天涯再见，悦情话、景仰清徽。可人怀抱，晚期莲社相依。
</font><p></p>
</ul><p></p>
<p align="center"><font face="黑体" size="3" color="#000080">新荷叶</font><span><font size="2" color="#FF00FF">（秀州作）</font></span></font></font></p>
<ul>
&nbsp;&nbsp;&nbsp;&nbsp;玉井冰壶，人间有此清秋。笑语雍雍，从今庭户初修。迎风待月，香凝处、四卷帘钩。月波奇观，未饶当日南楼。
</font><p></p>
&nbsp;&nbsp;&nbsp;&nbsp;闻说三吴，江湖胜、从古风流。况有双N，旧谙黄阁青油。金瓯屡启，应难解、久为人留。天池波滟，可怜苹满汀洲。
</font><p></p>
</ul><p></p>
<p align="center"><font face="黑体" size="3" color="#000080">看花回</font><span><font size="2" color="#FF00FF">（张守生日）</font></span></font></font></p>
<ul>
&nbsp;&nbsp;&nbsp;&nbsp;注目。正江湖浩荡，烟云离属。美人衣兰佩玉。淡秋水凝神，阳春翻曲。烹鲜坐啸，清净五千言自足。横剑气、南斗光中，浩然一醉引双鹿。
</font><p></p>
&nbsp;&nbsp;&nbsp;&nbsp;回雁到、归书未续。梦草处、旧芳重绿。谁忆潇湘岁晚，为唤起长风，吹飞黄鹄。功名异时，圯上家傅谢荣辱。待封留，拜公堂下，授我长生录。
</font><p></p>
</ul><p></p>
<p align="center"><font face="黑体" size="3" color="#000080">看花回</font><span><font size="2" color="#FF00FF">（为寿东岩，庞蕴居也）</font></span></font></font></p>
<ul>
&nbsp;&nbsp;&nbsp;&nbsp;爱日。报疏梅动意，春前呼得。书栋晓开寿域。度百和温馨，霜华无力。斑衣翠袖，人面年年照酒色。环四座、璧月琼枝，恍然江县拟乡国。
</font><p></p>
&nbsp;&nbsp;&nbsp;&nbsp;闻道抚、东岩旧迹。又殊胜、谢家清逸。知与桃花笑了，定何似青鸟，层城消息。他年妙高峰上，优昙会堪折。拥轻轩、未妨游戏，看取朱轮十。
</font><p></p>
</ul><p></p>
<p align="center"><font face="黑体" size="3" color="#000080">芰荷香</font><span><font size="2" color="#FF00FF">（席上用韵送程德远罢金溪）</font></span></font></font></p>
<ul>
&nbsp;&nbsp;&nbsp;&nbsp;燕初归。正春阴暗淡，客意凄迷。玉觞无味，晚花雨退凝脂。多情细柳，对沈腰、浑不胜垂。别袖忍见离披。江南陌上，强半红飞。
</font><p></p>
&nbsp;&nbsp;&nbsp;&nbsp;乐事从今一梦散，纵锦囊空在，金碗谁挥。舞裙歌扇，故应闲琐幽闺。练江诗就，算}舟、宁不相思。肠断莫诉离杯。青云路稳，白首心期。
</font><p></p>
</ul><p></p>
<p align="center"><font face="黑体" size="3" color="#000080">垂丝钓</font><span><font size="2" color="#FF00FF">（于越亭路彦捷置酒同别富南叔）</font></span></font></font></p>
<ul>
&nbsp;&nbsp;&nbsp;&nbsp;短篷醉舣。江南秋意如水。露草星明，风柳丝委。危槛倚。为故人宴喜。
</font><p></p>
&nbsp;&nbsp;&nbsp;&nbsp;欢无几。念青蹀勺乡病Ｂ凼载酒，犹胜心寄双鲤。倦游晚矣。云路非吾事。湖海从君意。沙雁起。记夜阑隐几。
</font><p></p>
</ul><p></p>
<p align="center"><font face="黑体" size="3" color="#000080">垂丝钓</font></font></font></p>
<ul>
&nbsp;&nbsp;&nbsp;&nbsp;莫愁有信。全胜春梦无准。篆缕欲销，衣粉堪认。残梦醒。枕夜凉满鬓。
</font><p></p>
&nbsp;&nbsp;&nbsp;&nbsp;想香迳。正垂垂美荫。晚花在否，朱阑谁与同凭。断云怨冷。青鸟无凭问。红叶翻成恨。三五近。试预占破镜。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（题扇）</font></span></font></font></p>
<ul>
&nbsp;&nbsp;&nbsp;&nbsp;朱槛曲。妆浅鬓云吹绿。半尺鹅溪凉意足。手香沾柄玉。
</font><p></p>
&nbsp;&nbsp;&nbsp;&nbsp;午梦已惊难续。说与翠梧修竹。蓬海路遥天六六。乘鸾何处逐。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;劳顾曲。燕贡雅羞衣绿。鲁酒不能春味足。小杯空荐玉。
</font><p></p>
&nbsp;&nbsp;&nbsp;&nbsp;只愿此欢常续。莫序水边丝竹。明日朝参同趁六。犹期归骑逐。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;休相忆。明夜远如今日。楼外绿烟村幂幂。花飞如许急。
</font><p></p>
&nbsp;&nbsp;&nbsp;&nbsp;柳岸晚来船集。波底斜阳红湿。送尽去云成独立。酒醒愁又入。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春已半。绣绿新红如换。燕子还来帘幕畔。闲愁天不管。
</font><p></p>
&nbsp;&nbsp;&nbsp;&nbsp;翠被曲屏香满。花叶彩笺人远。鹊喜蛛丝都未判。连环空约腕。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春不尽。处处与情相趁。谁道刘郎家恁近。一年花不问。
</font><p></p>
&nbsp;&nbsp;&nbsp;&nbsp;双剪画罗春胜。今夜月圆如镜。怎得酒阑心易定。试将金液镇。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春似绣。不是别离时候。滴尽黄昏残刻漏。月高花影昼。
</font><p></p>
&nbsp;&nbsp;&nbsp;&nbsp;好在画屏金兽。深琐粉窗兰牖。溪水南来堪问否。几时离渡口。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;朱户密。镇锁一庭春日。画幕黄帘芳草碧。游蜂初未识。
</font><p></p>
&nbsp;&nbsp;&nbsp;&nbsp;脆管么弦无力。青子绿阴如织。花满深宫无路入。旧游浑记得。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春意密。不受人间风日。一曲清歌云暮碧。尊前今夜识。
</font><p></p>
&nbsp;&nbsp;&nbsp;&nbsp;醉客倦吟无力。滞梦停愁相织。只道桃源难再入。有人还问得。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（生日）</font></span></font></font></p>
<ul>
&nbsp;&nbsp;&nbsp;&nbsp;衰翁自谪。堪笑忘了，山林闲适。一岁花黄，一秋酒绿，一番头白。
</font><p></p>
&nbsp;&nbsp;&nbsp;&nbsp;浮生似醉如客。问底事、归来未得。但愿长年，故人相与，春朝秋夕。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（庚寅生日铅山作）</font></span></font></font></p>
<ul>
&nbsp;&nbsp;&nbsp;&nbsp;＿言日出。天上漫试，人间无术。一笑归来，身如蝉蜕，首如龟缩。
</font><p></p>
&nbsp;&nbsp;&nbsp;&nbsp;年年白酒黄花，共愿我、光风霁月。不道道人，VV老去，如何消得。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;酴过也，酴过后，无花堪折。只有垂杨，垂杨却作，絮惊行色。
</font><p></p>
&nbsp;&nbsp;&nbsp;&nbsp;海棠半在如无，又争倩、蔷薇恋得。除是东风，随君归问，玉堂消息。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（乘风亭作）</font></span></font></font></p>
<ul>
&nbsp;&nbsp;&nbsp;&nbsp;君莫厌江乡，也有茂林修竹。竹外有些亭榭，置酒尊棋局。
</font><p></p>
&nbsp;&nbsp;&nbsp;&nbsp;棋神酒圣各成欢，欢长更烧烛。寄语故人鹏`，任倾金围玉。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（送林主簿）</font></span></font></font></p>
<ul>
&nbsp;&nbsp;&nbsp;&nbsp;君到共黄花，君去早梅将发。君不待梅归去，问与谁同折。
</font><p></p>
&nbsp;&nbsp;&nbsp;&nbsp;白头潘令一年秋，有酒恨无客。莫忘道山堂上，话清音风月。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（卢佥判席上）</font></span></font></font></p>
<ul>
&nbsp;&nbsp;&nbsp;&nbsp;草草复匆匆，相见也还相忆。记取梦魂诗思，似水光山色。
</font><p></p>
&nbsp;&nbsp;&nbsp;&nbsp;清音堂下一扁舟，谁主又谁客。休厌一杯相劝，看梅梢将白。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（晚集后园）</font></span></font></font></p>
<ul>
&nbsp;&nbsp;&nbsp;&nbsp;寻得一枝春，惊动小园花月。把酒放歌添烛，看连林争发。
</font><p></p>
&nbsp;&nbsp;&nbsp;&nbsp;从今日日有花开，野水酿春碧。旧日爱闲陶令，作江南狂客。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（白云亭）</font></span></font></font></p>
<ul>
&nbsp;&nbsp;&nbsp;&nbsp;风露入新亭，看尽楚天秋色。行到暮霞明处，有金华仙刻。
</font><p></p>
&nbsp;&nbsp;&nbsp;&nbsp;孤城乔木堕荒凉，白云带溪碧。唤取水舟同醉，话江湖归日。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（蜡梅）</font></span></font></font></p>
<ul>
&nbsp;&nbsp;&nbsp;&nbsp;一种岁前春，谁辨额黄腮白。风意只吟群木，与此花修别。
</font><p></p>
&nbsp;&nbsp;&nbsp;&nbsp;此花佳处似佳人，高情带诗格。君与岁寒相许，有芳心难结。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;朱户闭东风，春在小红纤雪。门外未寒犹暖，怪有花堪折。
</font><p></p>
&nbsp;&nbsp;&nbsp;&nbsp;梨花菊蕊不相饶，娇黄带轻白。莫厌醉歌相恼，是中原乡客。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;日日念江东，何有旧人重说。二妙一时相遇，怪尊前头白。
</font><p></p>
&nbsp;&nbsp;&nbsp;&nbsp;山城无物为君欢，薄酒待寒月。草草数歌休笑，似主人衰拙。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（路德友席上作）</font></span></font></font></p>
<ul>
&nbsp;&nbsp;&nbsp;&nbsp;山水乡中，岂知还有中原笑。醉歌倾倒。记得升平调。
</font><p></p>
&nbsp;&nbsp;&nbsp;&nbsp;旧日年光，试把华灯照。心情好。有些怀抱。拟向梅花道。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（冬至）</font></span></font></font></p>
<ul>
&nbsp;&nbsp;&nbsp;&nbsp;一点青阳，早梅初识春风面。暖回琼管。斗自东方转。
</font><p></p>
&nbsp;&nbsp;&nbsp;&nbsp;白马青袍，莫作铜驼恋。看宫线。但长相见。爱日如人愿。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（瑞香）</font></span></font></font></p>
<ul>
&nbsp;&nbsp;&nbsp;&nbsp;护雨烘晴，紫云缥缈来深院。晚寒谁见。红杏梢头怨。
</font><p></p>
&nbsp;&nbsp;&nbsp;&nbsp;绝代佳人，万里沈香殿。光风转。梦余千片。犹恨相逢浅。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;秋入阑干，亭亭波面虹千丈。一声渔唱。画个三高样。
</font><p></p>
&nbsp;&nbsp;&nbsp;&nbsp;江上风波，更泛吴松浪。寒潮涨。石鱼酒舫。漫叟知何向。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（题西隐）</font></span></font></font></p>
<ul>
&nbsp;&nbsp;&nbsp;&nbsp;好在苍苔，摩挲遗恨风还雨。一凉相与。片月生新浦。
</font><p></p>
&nbsp;&nbsp;&nbsp;&nbsp;天外离居，为我荪桡举。山如许。故人来否。岁晚鲈堪煮。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（咏睡香）</font></span></font></font></p>
<ul>
&nbsp;&nbsp;&nbsp;&nbsp;香蔌蔌。小山丛桂烘温玉。烘温玉。酒愁花暗，沈腰如束。
</font><p></p>
&nbsp;&nbsp;&nbsp;&nbsp;烦君剩与阳春曲。为君细拂衾罗馥。衾罗馥。一春幽梦，与君相续。
</font><p></p>
</ul><p></p>
<p align="center"><font face="黑体" size="3" color="#000080">秦楼月</font></font></font></p>
<ul>
&nbsp;&nbsp;&nbsp;&nbsp;梅缀雪。雪缀梅花肌肤惬。肌肤惬。丰姿浓态，莹如玉色。
</font><p></p>
&nbsp;&nbsp;&nbsp;&nbsp;岁寒期约无相缺。祥花不减晴空月。晴空月。依前消瘦，还共清绝。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;岁寒堂下雨株梅。商量先后开。春前日绕一千回。花来春未来。
</font><p></p>
&nbsp;&nbsp;&nbsp;&nbsp;冰可断，玉堪裁。寒空无暖埃。为君翻动腊前醅。酒醒香满怀。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font></font></font></p>
<ul>
&nbsp;&nbsp;&nbsp;&nbsp;一春种得牡丹成。那知君遽行。东君也自没心情。夜来风雨声。
</font><p></p>
&nbsp;&nbsp;&nbsp;&nbsp;追间阔，数清明。不应歌渭城。只愁河畔草青青。却须离绪生。
</font><p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（余干留别人家）</font></span></font></font></p>
<ul>
&nbsp;&nbsp;&nbsp;&nbsp;三年何许竞芳辰。君家千树春。如今欲去复逡巡。好花留住人。
</font><p></p>
&nbsp;&nbsp;&nbsp;&nbsp;红蕊乱，绿阴匀。彩云新又新。只应小阙记情亲。动君梁上尘。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（赠摘阮者）</font></span></font></font></p>
<ul>
&nbsp;&nbsp;&nbsp;&nbsp;四弦续续。山水依然关塞足。天上新声。谪堕人间得自名。
</font><p></p>
&nbsp;&nbsp;&nbsp;&nbsp;清歌宛转。弹向指间依旧见。满眼春风。不觉黄梅细雨中。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;绿阴红雨。黯淡衣裳花下舞。花月佳时。舞破东风第几枝。
</font><p></p>
&nbsp;&nbsp;&nbsp;&nbsp;一杯相属。从伦鹎叭四烛。酒尽花阑。京洛风流仔细看。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;一年歌舞。还是花黄尊绿处。雨横风多。比似年时恨若何。
</font><p></p>
&nbsp;&nbsp;&nbsp;&nbsp;帘深酒暖。细雨斜风浑不管。只有黄花。欲近佳人鬓畔鸦。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;送人南浦。日日客亭风又雨。相见如何。梅子枝头春已多。
</font><p></p>
&nbsp;&nbsp;&nbsp;&nbsp;真成别去。酒病明朝知几许。淋损宫袍。都是人人醉后娇。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;屈亭湘浦。怨尽朝云还暮雨。知是谁何。赋得清愁尔许多。
</font><p></p>
&nbsp;&nbsp;&nbsp;&nbsp;爱来慵去。此意平生成浪许。著尽茸袍。想像江梅雪后娇。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;乱云荣浦。做雪不成还是雨。知我为何。一笑仍添一恨多。
</font><p></p>
&nbsp;&nbsp;&nbsp;&nbsp;不须归去。琥珀杯深能几许。草色如袍。记取从今舞处娇。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;来时夹道，红罗步障，已换青丝翠羽。春愁元自逐春来，却不肯、随春归去。
</font><p></p>
&nbsp;&nbsp;&nbsp;&nbsp;千觞美酒，十分幽事，归到只愁风雨。凭谁传语牡丹花，为做取、东君些主。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（正月二十三日秀野堂作）</font></span></font></font></p>
<ul>
&nbsp;&nbsp;&nbsp;&nbsp;江梅仙去，蜡梅蜂化，只有缃梅呈秀。不知春在阿谁边，试与问、青青杨柳。
</font><p></p>
&nbsp;&nbsp;&nbsp;&nbsp;小园幽事，中都风味，斗草分香依旧。东风莫谩送扁舟，为管取、轻寒罗袖。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（送路勉道赴长乐）</font></span></font></font></p>
<ul>
&nbsp;&nbsp;&nbsp;&nbsp;留花翠幕，添香红袖，常恨情长春浅。南风吹酒玉虹翻，便忍听、离弦声断。
</font><p></p>
&nbsp;&nbsp;&nbsp;&nbsp;乘鸾宝扇，凌波微步，好在清池凉馆。直饶书与荔枝来，问纤手、谁传冰＿。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（二色莲）</font></span></font></font></p>
<ul>
&nbsp;&nbsp;&nbsp;&nbsp;藕花亭上，无尘无暑，滟滟一池秋韵。绿罗宝盖碧琼竿，翠浪里、亭亭月影。
</font><p></p>
&nbsp;&nbsp;&nbsp;&nbsp;一家姊妹，两般梳洗，浓淡施朱传粉。夜深风露逼人怀，问谁在、牙床酒醒。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（同饮晁伯如家，席上和韩无咎韵）</font></span></font></font></p>
<ul>
&nbsp;&nbsp;&nbsp;&nbsp;雪中梅艳风前竹。诗缘渐与情缘熟。醉眼眩成花。恼人生脸霞。
</font><p></p>
&nbsp;&nbsp;&nbsp;&nbsp;巫云将楚雨。只恐翩然去。我有合欢杯。为君聊挽回。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;雨声不断垂檐竹。清歌唤起清眠熟。洞户有余花。同倾细细霞。
</font><p></p>
&nbsp;&nbsp;&nbsp;&nbsp;酒行如过雨。雨尽风吹去。吹去复盈杯。一春能几回。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;绣罗裙上双鸳带。年年长系春心在。梅子别时青。如今浑已成。
</font><p></p>
&nbsp;&nbsp;&nbsp;&nbsp;美人书幅幅。中有连环玉。不是只催归。要情无断时。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;倚阑闲捻生绡扇。新凉庭户微风转。疏雨断檐声。淡云开晚晴。
</font><p></p>
&nbsp;&nbsp;&nbsp;&nbsp;蔗浆寒浸齿。枕簟清如水。相忆不胜愁。月来帘上钩。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;青春背我堂堂去。桃花乱落如红雨。是妾断肠时。芳心空自持。
</font><p></p>
&nbsp;&nbsp;&nbsp;&nbsp;相思君助取。脉脉如牛女。天远暮江迟。今宵归不归。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（赠别赵邦才席上作）</font></span></font></font></p>
<ul>
&nbsp;&nbsp;&nbsp;&nbsp;堂外溪桥杨柳畔。满树东风，更著流莺唤。时节清明寒暖半。秦筝欲妒歌珠贯。
</font><p></p>
&nbsp;&nbsp;&nbsp;&nbsp;一寸离肠无可断。旧管新收，尽记双帷卷。赖得今年春较晚。送人犹有余红乱。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;雪里珠衣寒未动。雪后清寒，惊损幽帷梦。风撼海牛帘幕重。画檐冰筋如流汞。
</font><p></p>
&nbsp;&nbsp;&nbsp;&nbsp;一穗香云佳客共。溜溜金槽，政尔新词送。酒戏诗阄忘百中。烛间有个人非众。
</font><p></p>
</ul><p></p>
<p align="center"><font face="黑体" size="3" color="#000080">琴调相思引</font><span><font size="2" color="#FF00FF">（临别余干席上作）</font></span></font></font></p>
<ul>
&nbsp;&nbsp;&nbsp;&nbsp;拂拂轻阴雨L尘。小庭深幕堕娇云。好花无几，犹是洛阳春。
</font><p></p>
&nbsp;&nbsp;&nbsp;&nbsp;燕语似知怀旧主，水生只解送行人。可堪诗墨，和泪渍罗巾。
</font><p></p>
</ul><p></p>
<p align="center"><font face="黑体" size="3" color="#000080">琴调相思引</font></font></font></p>
<ul>
&nbsp;&nbsp;&nbsp;&nbsp;曾蹑姑苏城上台。好山知有好人来。几回徙倚，月里暮云开。
</font><p></p>
&nbsp;&nbsp;&nbsp;&nbsp;闲倚和风千步柳，倦临残雪一枝梅。暖香高烛，翻动道人灰。
</font><p></p>
</ul><p></p>
<p align="center"><font face="黑体" size="3" color="#000080">杏花天</font></font></font></p>
<ul>
&nbsp;&nbsp;&nbsp;&nbsp;风韶雨润催花候。叹春恨、年年常有。桃蹊杏陌相期久。一为东君试手。
</font><p></p>
&nbsp;&nbsp;&nbsp;&nbsp;匆匆去、那人信否。襟泪渍、粉香依旧。单衣煮酒重来后。好与看承人瘦。
</font><p></p>
</ul><p></p>
<p align="center"><font face="黑体" size="3" color="#000080">杏花天</font></font></font></p>
<ul>
&nbsp;&nbsp;&nbsp;&nbsp;当时众里闻新曲。拚一醉、移舟换烛。清波快送仙帆幅。十里披烟泛玉。
</font><p></p>
&nbsp;&nbsp;&nbsp;&nbsp;谁知度、春寒夜独。常记恨、花阑漏促。西风渡口莲堪束。一枕新凉会足。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（题扇）</font></span></font></font></p>
<ul>
&nbsp;&nbsp;&nbsp;&nbsp;冰练新裁月见羞。墨花飞作淡云浮。宜歌宜笑不妨秋。
</font><p></p>
&nbsp;&nbsp;&nbsp;&nbsp;约腕半笼衫草碧，洗妆初失黛蛾愁。嫩凉轻暑奈风流。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;过雨园林绿渐浓。晚霞明处暮云重。小桥东畔再相逢。
</font><p></p>
&nbsp;&nbsp;&nbsp;&nbsp;睡起未添双鬓绿，汗融微退小妆红。几多心事不言中。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;菊已开时梅未通。似寒如暖意融融。情亲语妙一杯中。
</font><p></p>
&nbsp;&nbsp;&nbsp;&nbsp;歌舞欲来须更理，林泉有乐政须同。好诗多味酒无功。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（为五叔寿，三月二十六日）</font></span></font></font></p>
<ul>
&nbsp;&nbsp;&nbsp;&nbsp;渺渺东风泛酒船。月华为地玉为川。春于红药更留连。
</font><p></p>
&nbsp;&nbsp;&nbsp;&nbsp;云路功名方步步，草庐松竹自年年。他时人说二疏贤。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;花下凭肩月下迎。避人私语脸霞生。画堂红烛意盈盈。
</font><p></p>
&nbsp;&nbsp;&nbsp;&nbsp;病酒一春愁与睡，倚阑终日雨还晴。强移心绪作清明。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（辛卯会黄运属席上作）</font></span></font></font></p>
<ul>
&nbsp;&nbsp;&nbsp;&nbsp;人意歌声欲度春。春容温暖胜于人。劝君一醉酒如渑。梅子枝头应有恨，柳花风底不堪颦。盖公堂下净无尘。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（九月饮乘风亭故基）</font></span></font></font></p>
<ul>
&nbsp;&nbsp;&nbsp;&nbsp;烟空磴尽长松语。佳处遗基古。道人乘月又乘风。未用秋衣沈水、换薰笼。
</font><p></p>
&nbsp;&nbsp;&nbsp;&nbsp;两峰千涧依稀是。想像诗翁醉。莫惊青蕊后时开。笑倒江南陶令、未归来。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;凌虚风马来无迹。水净山光出。松间孤鹤睡残更。唤起缑箫飞去、与云平。
</font><p></p>
&nbsp;&nbsp;&nbsp;&nbsp;新亭聊共丰年悦。一醉中秋月。江山拟作画图临。乐府翻成终胜、写无声。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（罢官嘉禾，张忠甫、曾彦思置酒舟中作）</font></span></font></font></p>
<ul>
&nbsp;&nbsp;&nbsp;&nbsp;兰畦梅迳香云绕。长恨相从少。相从虽少却情亲。不道相从频后、是行人。
</font><p></p>
&nbsp;&nbsp;&nbsp;&nbsp;行人未去犹清瘦。想见相分后。书来梅子定尝新。记取江东日暮、雨还云。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（同韩子东饮汪德召新楼）</font></span></font></font></p>
<ul>
&nbsp;&nbsp;&nbsp;&nbsp;风露晚珊珊。洛下湘中接佩环。急把一杯相劳苦，云端。只恐冰肌亦自寒。
</font><p></p>
&nbsp;&nbsp;&nbsp;&nbsp;二客共阑干。潋潋鲸波吸未干。待得月华移十丈，乘欢。更上层楼极处看。
</font><p></p>
</ul><p></p>
<p align="center"><font face="黑体" size="3" color="#000080">南乡子</font></font></font></p>
<ul>
&nbsp;&nbsp;&nbsp;&nbsp;浓绿暗芳洲。春事都随芍药休。风雨只贪梅子熟，飕飕。却送行人一夜秋。
</font><p></p>
&nbsp;&nbsp;&nbsp;&nbsp;新月幸如钩。三五还催玉鉴浮。一段离愁溪样远，悠悠。只是溪流浅似愁。
</font><p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;窗户映朝光。花气浑如百和香。即遣花飞深造次，茫茫。曲渚飘成锦一张。
</font><p></p>
&nbsp;&nbsp;&nbsp;&nbsp;相忆莫相忘。并蒂芙蓉本自双。草色连云人去住，堪伤。海上尖峰似剑钅芒。
</font><p></p>
</ul><p></p>
<p align="center"><font face="黑体" size="3" color="#000080">画堂春</font><span><font size="2" color="#FF00FF">（饮赵渊卿容光堂）</font></span></font></font></p>
<ul>
&nbsp;&nbsp;&nbsp;&nbsp;倡条繁蒂绿层层。解衫扶醉同登。暝云无树亦＿颉：煨渖钇尽
</font><p></p>
&nbsp;&nbsp;&nbsp;&nbsp;病思去春饶睡，醉魂因酒思冰。夜凉星斗挂修甍。歌尽香凝。
</font><p></p>
</ul><p></p>
<p align="center"><font face="黑体" size="3" color="#000080">画堂春</font></font></font></p>
<ul>
&nbsp;&nbsp;&nbsp;&nbsp;满城风雨近重阳。夹衫清润生香。好辞赓尽楚天长。唤得花黄。
</font><p></p>
&nbsp;&nbsp;&nbsp;&nbsp;客胜不知门陋，酒新如趁春狂。故人相见等相忘。一语千觞。
</font><p></p>
</ul><p></p>
<p align="center"><font face="黑体" size="3" color="#000080">滴滴金</font><span><font size="2" color="#FF00FF">（送路彦捷赴仪真）</font></span></font></font></p>
<ul>
&nbsp;&nbsp;&nbsp;&nbsp;澄溪暝度轻澌白。对平湖、淡烟隔。我与征鸿共行人，更张灯留客。
</font><p></p>
&nbsp;&nbsp;&nbsp;&nbsp;东园半是余花迹。料仙帆、到时发。若倚江楼望清淮，为殷勤乡国。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（赠勉道琵琶人）</font></span></font></font></p>
<ul>
&nbsp;&nbsp;&nbsp;&nbsp;当年万里龙沙路。载多少、离愁去。冷压层帘云不度。芙蓉双带，垂杨娇髻，弦索初调处。
</font><p></p>
&nbsp;&nbsp;&nbsp;&nbsp;花凝玉立东风暮。曾记江边丽人句。异县相逢能几许。多情谁料，琵琶洲畔，同醉清明雨。
</font><p></p>
</ul><p></p>
<p align="center"><font face="黑体" size="3" color="#000080">沙塞子</font></font></font></p>
<ul>
&nbsp;&nbsp;&nbsp;&nbsp;春水绿波南浦。渐理棹、行人欲去。黯消魂、柳上轻烟，花梢微雨。
</font><p></p>
&nbsp;&nbsp;&nbsp;&nbsp;长亭放盏无计住。但芳草、迷人去路。忍回头、断云残日，长安何处。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（和洪景卢送行韵）</font></span></font></font></p>
<ul>
&nbsp;&nbsp;&nbsp;&nbsp;忆著旧山归去乐，松筠岁晚参天。老来慵似柳三眠。从教官府冷，甘作地行仙。
</font><p></p>
&nbsp;&nbsp;&nbsp;&nbsp;青琐紫微追昨梦，扁舟已具犹怜。有情如酒月如川。为君忘饮病，更拟索茶煎。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（席上次元明韵）</font></span></font></font></p>
<ul>
&nbsp;&nbsp;&nbsp;&nbsp;潦水似讥酒浅，秋云如妒蟾明。幽人闻雁若闻莺。更长端有意，菊晚近无情。
</font><p></p>
&nbsp;&nbsp;&nbsp;&nbsp;诗学笑中偷换，烛花醉里频倾。罗衣迥立可怜生。五湖虽好在，客意欲登瀛。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（白鹭亭作）</font></span></font></font></p>
<ul>
&nbsp;&nbsp;&nbsp;&nbsp;天外秋云四散飞。波间风艇一时归。他年淮水东边月，犹为登临替落晖。
</font><p></p>
&nbsp;&nbsp;&nbsp;&nbsp;夸客胜，数星稀。晚寒拂拂动秋衣。酒行不尽清光意，输与渔舟睡钓矶。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（送王漕侍郎奏事）</font></span></font></font></p>
<ul>
&nbsp;&nbsp;&nbsp;&nbsp;渺渺东风拂画船。不堪临雨落花前。清歌只拟留春住，好语频闻有诏传。
</font><p></p>
&nbsp;&nbsp;&nbsp;&nbsp;秦望月，镜湖天。养成英气自当年。两山总是经行处，献纳雍容定几篇。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（为韩漕无咎寿）</font></span></font></font></p>
<ul>
&nbsp;&nbsp;&nbsp;&nbsp;忆醉君家倚翠屏。年年相喜鬓毛青。谁知缓步从天下，犹许清弹此地听。
</font><p></p>
&nbsp;&nbsp;&nbsp;&nbsp;挥羽扇，写鹅经。使星何似老人星。几时一试薰风手，今日桐阴又满庭。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（上元孙长父郎中坐上次仲益尚书赠玉奴韵）</font></span></font></font></p>
<ul>
&nbsp;&nbsp;&nbsp;&nbsp;拂拂深帏起暗尘。清歌缓响自回春。月知灯市云间堕，人对梅花雪后新。
</font><p></p>
&nbsp;&nbsp;&nbsp;&nbsp;杯掌露，舞衣云。酒慵微觉翠鬟倾。洞房不压阳台雨，乞与游人弄晚晴。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（建安泛舟作）</font></span></font></font></p>
<ul>
&nbsp;&nbsp;&nbsp;&nbsp;新寒一段。变尽人间暖。说与群花花不管。只有江梅情乱。
</font><p></p>
&nbsp;&nbsp;&nbsp;&nbsp;江梅也似山人。山人到老梅亲。斗薮衣冠气象，百般归去精神。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（席上赠人）</font></span></font></font></p>
<ul>
&nbsp;&nbsp;&nbsp;&nbsp;桃根桃叶。一树芳相接。春到江南三二月。迷损东家蝴蝶。
</font><p></p>
&nbsp;&nbsp;&nbsp;&nbsp;殷勤踏取青阳。风前花正低昂。与我同心栀子，报君百结丁香。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（建安作）</font></span></font></font></p>
<ul>
&nbsp;&nbsp;&nbsp;&nbsp;侬家风物似山家。梅老鬓丝华。几回记得，攀翻琪树；醉帽＿斜。
</font><p></p>
&nbsp;&nbsp;&nbsp;&nbsp;冷香不断春千里，归路本非赊。有人却道，使君犹健，看遍余花。
</font><p></p>
</ul><p></p>
<p align="center"><font face="黑体" size="3" color="#000080">永遇乐</font><span><font size="2" color="#FF00FF">（陪程金溪跃马用其韵）</font></span></font></font></p>
<ul>
&nbsp;&nbsp;&nbsp;&nbsp;杜曲桑麻，灞桥风雪，归梦无路。马健凌秋，人间玩日，聊用宽迟暮。摇摇羽扇，翩翩凫舄，胜处恍疑仙去。笑相看，风林露草，古来有谁知趣。
</font><p></p>
&nbsp;&nbsp;&nbsp;&nbsp;黄公垆下，山阴亭畔，岁月著鞭如骛。出塞功名，入关游说，纸上俱难据。论诗说剑，尊前风味，天巧却容人觑。问少陵，酣歌拓戟，为谁献赋。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（雨中会饮赏梅，烧烛花杪）</font></span></font></font></p>
<ul>
&nbsp;&nbsp;&nbsp;&nbsp;洗妆[舞傍清尊。霏雨淡黄昏。殷勤与花为地，烧烛助微温。
</font><p></p>
&nbsp;&nbsp;&nbsp;&nbsp;松半岭，竹当门。意如村。明朝酒醒，桃李漫山，心事谁论。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;江梅初试两三花。人意竞年华。春工未敢轻放，深院拥吴娃。
</font><p></p>
&nbsp;&nbsp;&nbsp;&nbsp;翻酒戏，醉人家。旧生涯。而今且趁，便面斜阳，莫照红纱。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font></font></font></p>
<ul>
&nbsp;&nbsp;&nbsp;&nbsp;杏花风下。独立春寒夜。微雨度，疏星挂。晖晖浓艳出，袅袅繁枝亚。朱槛倚，轻罗醉里添还卸。
</font><p></p>
&nbsp;&nbsp;&nbsp;&nbsp;寂寞情犹乍。怅望骖鸾驾。衣褪玉，香欺麝。一花拚一醉，杯重凭谁把。春去也，重帘翠幕人如画。
</font><p></p>
</ul><p></p>
<p align="center"><font face="黑体" size="3" color="#000080">风入松</font><span><font size="2" color="#FF00FF">（杏花）</font></span></font></font></p>
<ul>
&nbsp;&nbsp;&nbsp;&nbsp;传闻天上有星榆。历历谁居。淡烟暮拥红云暖，春寒乍有还无。作态似深又浅，多情要密还疏。
</font><p></p>
&nbsp;&nbsp;&nbsp;&nbsp;移尊环坐足相娱。醉影凭扶。江南归到虽怜晚，犹胜不见踟躇。尽拚绿阴青子，凭肩携手如初。
</font><p></p>
</ul><p></p>
<p align="center"><font face="黑体" size="3" color="#000080">茶瓶儿</font><span><font size="2" color="#FF00FF">（上元）</font></span></font></font></p>
<ul>
&nbsp;&nbsp;&nbsp;&nbsp;淡月华灯春夜。送东风、柳烟梅麝。宝钗宫髻连娇马。似记得、帝乡游冶。
</font><p></p>
&nbsp;&nbsp;&nbsp;&nbsp;悦亲戚之情话。况溪山、坐中如画。凌波微步人归也。看酒醒、凤鸾谁跨。
</font><p></p>
</ul><p></p>
<p align="center"><font face="黑体" size="3" color="#000080">祝英台</font></font></font></p>
<ul>
&nbsp;&nbsp;&nbsp;&nbsp;兽金寒，帘玉润，梅雪印苔絮。春意如人，易散苦难聚。几多丝竹深情，池溏幽梦，犹倚赖、与君同住。
</font><p></p>
&nbsp;&nbsp;&nbsp;&nbsp;旧游处。谁唤别浦仙帆，风前问征路。烟雨连江，吹恨正无数。莫数紫燕归来，红云开后，空怅望、主人轻去。
</font><p></p>
</ul><p></p>
<p align="center"><font face="黑体" size="3" color="#000080">五彩结同心</font><span><font size="2" color="#FF00FF">（为渊卿寿）</font></span></font></font></p>
<ul>
&nbsp;&nbsp;&nbsp;&nbsp;人间尘断，雨外风回，凉波自泛仙槎。非郭还非＿，闲莺燕、时傍笑语清佳。铜壶花漏长如线，金铺碎、香暖檐牙。谁知道、东园五亩，种成国艳天葩。
</font><p></p>
&nbsp;&nbsp;&nbsp;&nbsp;主人汉家龙种，正翩翩迥立，雪乌纱。歌舞承平旧，围红袖、诗兴自写春华。未知三斗朝天去，定何似、鸿宝丹砂。且一醉、朱颜相庆，共看玉井浮花。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font><span><font size="2" color="#FF00FF">（为婶寿）</font></span></font></font></p>
<ul>
&nbsp;&nbsp;&nbsp;&nbsp;芙蓉池馆一重重。留得黄花寿兄小４旱叫〈喝缬行牛月临良月正相同。
</font><p></p>
&nbsp;&nbsp;&nbsp;&nbsp;芝兰美应瑶阶瑞，苹藻香吹翠沼风。此夜隔墙闻凤管，人间元自胜蟾宫。
</font><p></p>
</ul><p></p>
<p align="center"><font face="黑体" size="3" color="#000080">月中仙</font><span><font size="2" color="#FF00FF">（送杜仲微赴阙）</font></span></font></font></p>
<ul>
&nbsp;&nbsp;&nbsp;&nbsp;露醑无情，送长歌未终，已醉离别。何如暮雨，酿一襟凉润，来留佳客。好山侵座碧。胜昨夜、疏星淡月。君欲翩然去，人间底许，员峤问帆席。
</font><p></p>
&nbsp;&nbsp;&nbsp;&nbsp;诗债酒病非畴昔。赖亲朋对影，且慰良夕。风流雨散，定几回肠断，能禁头白。为君烦素手，荐碧藕、轻丝细雪。去去江南路，犹应水云秋共色。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（道中忆钱塘旧游）</font></span></font></font></p>
<ul>
&nbsp;&nbsp;&nbsp;&nbsp;云暖萍漪，雨香兰迳，西湖二月初时。两山十里，锦绣照金＿。柳外阑干相望，弄东风、倚遍斜晖。朋游好，乱红堆里，一饮百篇诗。
</font><p></p>
&nbsp;&nbsp;&nbsp;&nbsp;三年，江上梦，青衫风日，白尘泥。听几声黄鸟，粤树闽溪。长是春朝多病，今年更、添得相思。须归去，倦游滋味，犹有个人知。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font></font></font></p>
<ul>
&nbsp;&nbsp;&nbsp;&nbsp;春溪漠漠如空，望中只与新愁去。何知尚有，烟间余怨，洛津闲赋。已瘦难丰，久离重见，好春如许。念海棠未老，荼＿欲吐。且莫恨、风兼雨。
</font><p></p>
&nbsp;&nbsp;&nbsp;&nbsp;休问无情水驿，载幽怀、小桡轻船。君看睡起，平阶柳絮，入门花雾。才尽无奇，客残如扫，一尊谁举。怅行云断后，只应梦里，有澄江句。
</font><p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（酥花）</font></span></font></font></p>
<ul>
&nbsp;&nbsp;&nbsp;&nbsp;鸳瓦初凝霜粟。冰笋旋裁春玉。巧思化东风，唤省蕊红枝绿。清淑。清淑。会有蜂栖蝶宿。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;嫩柳眉梢轻蹙。细草烟凝堪掬。争似小桃，酒入香肌红玉。清馥。清馥。不觉花阑漏促。
</font><p></p>
</ul><p></p>
<p align="center"><font face="黑体" size="3" color="#000080">蕊珠闲</font></font></font></p>
<ul>
&nbsp;&nbsp;&nbsp;&nbsp;浦云融，梅风断，碧水无情轻度。有娇黄上林梢，向春欲舞。绿烟迷昼，浅寒欺暮。不胜小楼凝伫。
</font><p></p>
&nbsp;&nbsp;&nbsp;&nbsp;倦游处。故人相见易阻。花事从今堪数。片帆无恙，好在一篙新雨。醉袍宫锦，画罗金缕。莫教恨传幽句。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;雨斜风横，正诗人闲倦，淮山清绝。弹压秋光江万顷，只欠凌波罗袜。好事幽人，怜予止酒，著意温琼雪。翠帷低卷，怪来飞堕初月。
</font><p></p>
&nbsp;&nbsp;&nbsp;&nbsp;凉夜华宇无尘，舞裙香渐暖，锦茵声阙。不分金莲随步步，谁遣芙蓉争发。赖得高情，湘歌洛赋，称作西风客。为君留住，不然飘去云阙。
</font><p></p>
</ul><p></p>
<p align="center"><font face="黑体" size="3" color="#000080">忆少年</font></font></font></p>
<ul>
&nbsp;&nbsp;&nbsp;&nbsp;逢春如酒，逢花如露，逢人如玉。东风送寒去，蔚温温香＿。
</font><p></p>
&nbsp;&nbsp;&nbsp;&nbsp;海上三山元似粟。试招来、共藏金屋。与君醉千岁，看人间新绿。
</font><p></p>
</ul><p></p>
<p align="center"><font face="黑体" size="3" color="#000080">思佳客令</font></font></font></p>
<ul>
&nbsp;&nbsp;&nbsp;&nbsp;天似水。秋到芙蓉如乱绮。芙蓉意与黄花倚。
</font><p></p>
&nbsp;&nbsp;&nbsp;&nbsp;历历黄花矜酒美。清露委。山间有个闲人喜。
</font><p></p>
</ul><p></p>
<p align="center"><font face="黑体" size="3" color="#000080">惜分飞</font><span><font size="2" color="#FF00FF">（送江鸣玉归乌墩）</font></span></font></font></p>
<ul>
&nbsp;&nbsp;&nbsp;&nbsp;相与十年亲且旧。一笑天涯携手。霜际寒云逗。去年情味君思否。
</font><p></p>
&nbsp;&nbsp;&nbsp;&nbsp;远水无情冰不就。好在尊前眉岫。肠断东南秀。淡烟疏月梅时侯。
</font><p></p>
</ul><p></p>
<p align="center"><font face="黑体" size="3" color="#000080">绛都春</font><span><font size="2" color="#FF00FF">（别张子仪）</font></span></font></font></p>
<ul>
&nbsp;&nbsp;&nbsp;&nbsp;平生相遇。算未有、笑语闽山佳处。旧日文章，如今风味浑如许。眼前都是蓬莱路。但莫道、有人曾住。异时天上，种种风流，待君如故。
</font><p></p>
&nbsp;&nbsp;&nbsp;&nbsp;此自君家旧物，看九万清风，为君掀举。举上青云，却忆梅花如旧否。故人衰病今无绪。只种得、梅花盈圃。待君一过山家，共斟露醑。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;春日归来如许长。不知偿此意，几何觞。老人临酒兴犹狂。溪山主，终不道山王。
</font><p></p>
&nbsp;&nbsp;&nbsp;&nbsp;一雨罢耕桑。平生欢喜处，是吾乡。与君花底共风光。春莫笑，花不似人香。
</font><p></p>
</ul><p></p>
<p align="center"><font face="黑体" size="3" color="#000080">隔浦莲</font></font></font></p>
<ul>
&nbsp;&nbsp;&nbsp;&nbsp;西风吹断梦草。来度芙蓉老。座上人谁在，晨参疏影相照。幽馆寒意早。檐声小。醉语秋屏晓。
</font><p></p>
&nbsp;&nbsp;&nbsp;&nbsp;记年少。相携胜处，黄花香满乌帽。如今将见，璧月琼枝空好。准拟新歌待见了。不道。些儿心事还恼。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font></font></font></p>
<ul>
&nbsp;&nbsp;&nbsp;&nbsp;一江风月同君住。了不知秋去。赏心亭下，过帆如马，堕枫如雨。
</font><p></p>
&nbsp;&nbsp;&nbsp;&nbsp;相将莫问，兴亡旧事，举离觞谁诉。垂杨指点，但归来、有温柔佳处。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（建安饯交代沈公雅）</font></span></font></font></p>
<ul>
&nbsp;&nbsp;&nbsp;&nbsp;棠阴绿遍，正金菊芙蓉，争放时节。满路歌谣民五F，底事逢车催发。结彩成门，攀辕卧辙，何计留连得。故园花柳，尽成憔悴难说。
</font><p></p>
&nbsp;&nbsp;&nbsp;&nbsp;今夜祖席邮亭，主人来日，已是朝天客。旌旆匆匆从此去，□赏□湖风月。眷恋无因，笑啼不敢，那忍伤轻别。清□难驻，一杯聊送行色。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（途中逢管y）</font></span></font></font></p>
<ul>
&nbsp;&nbsp;&nbsp;&nbsp;憔悴天涯，故人相遇情如故。别离何遽。忍唱阳关句。
</font><p></p>
&nbsp;&nbsp;&nbsp;&nbsp;我是行人，更送行人去。愁无据。寒蝉鸣处。回首斜阳暮。
</font><p></p>
</ul><p></p>
<p align="center"><font face="黑体" size="3" color="#000080">转调踏莎行</font><span><font size="2" color="#FF00FF">（路宜人生日）</font></span></font></font></p>
<ul>
&nbsp;&nbsp;&nbsp;&nbsp;宿雨才收，余寒尚力。牡丹将绽也、近寒食。人间好景，算仙家也惜。因循尽扫断、蓬莱迹。
</font><p></p>
&nbsp;&nbsp;&nbsp;&nbsp;旧日天涯，如今咫尺。一月五番价、共欢集。些儿寿酒，且莫留半滴。一百二十个、好生日。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;气佳哉寿域。正晓松呈翠，早梅施白。良辰值良月。看景星朝睹，洗空霜洁。珍图瑞牒。仰天心、钟在俊杰。向人间，化作如膏甘雨，莫放春歇。
</font><p></p>
&nbsp;&nbsp;&nbsp;&nbsp;堪忆。三吴乐事，画戟凝香，舞衣回雪。风流胜绝。尊中酒，坐中客。问今年何事，骑鲸南去，久矣湘枫下叶。早归来，应取千龄，凤池旧列。
</font><p></p>
</ul><p></p>
<p align="center"><font face="黑体" size="3" color="#000080">看花回</font></font></font></p>
<ul>
&nbsp;&nbsp;&nbsp;&nbsp;端有恨，留春无计，花飞何速。槛外青青翠竹。镇高节凌云，清阴常足。春寒风袂，带雨穿窗如利镞。催处处、燕巧莺慵，几声钩b叫云木。
</font><p></p>
&nbsp;&nbsp;&nbsp;&nbsp;看波面、垂杨蘸绿。最好是、风梳烟沐。阴重熏帘未卷，正泛乳新芽，香飘清馥。新诗惠我，开卷醒然欣再读。叹词章、过人华丽，掷地胜如金玉。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;一沮寄江干，十载山青水碧。山水大无余意，有故情难识。
</font><p></p>
&nbsp;&nbsp;&nbsp;&nbsp;故情难识有谁知，衣残更头白。别后是人安稳，只楚吴行客。
</font><p></p>
</ul><p></p>
<p align="center"><font face="黑体" size="3" color="#000080">贺圣朝</font></font></font></p>
<ul>
&nbsp;&nbsp;&nbsp;&nbsp;河阳桃李开无数。待成春归去。小园几月忽惊飞，恨主人难驻。
</font><p></p>
&nbsp;&nbsp;&nbsp;&nbsp;雏莺乳燕愁悲语。道留君不住。愿君随处作东风，与群花为主。
</font><p></p>
</ul><p></p>
<p align="center"><font face="黑体" size="3" color="#000080">浣沙溪</font><span><font size="2" color="#FF00FF">（张宜兴生日）</font></span></font></font></p>
<ul>
&nbsp;&nbsp;&nbsp;&nbsp;花县双凫缥缈仙。家庭椿树正苍然。斑衣举酒大人前。
</font><p></p>
&nbsp;&nbsp;&nbsp;&nbsp;袅袅凉风供扇枕，悠悠飞露湿丛萱。醉扶黄发弄曾玄。
</font><p></p>
</ul><p></p>
<p align="center"><font face="黑体" size="3" color="#000080">浣沙溪</font></font></font></p>
<ul>
&nbsp;&nbsp;&nbsp;&nbsp;水到桐江镜样清。有人还似水清明。尊前无语更盈盈。
</font><p></p>
&nbsp;&nbsp;&nbsp;&nbsp;翠袖舞衫何日了，白头归去几时成。老来犹有惜花情。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;佩环解处妆初了。翠娥玉面金钿小。萼绿本仙家。
</font><p></p>
&nbsp;&nbsp;&nbsp;&nbsp;天香谁似他。芳心真耐久。度月长相守。岁晚未能忘。相期云水乡。
</font><p></p>
</ul><p></p>
<p align="center"><font face="黑体" size="3" color="#000080">眼儿媚</font><span><font size="2" color="#FF00FF">（王漕赴介庵赏梅）</font></span></font></font></p>
<ul>
&nbsp;&nbsp;&nbsp;&nbsp;黄昏小宴史君家。梅粉试春华。暗香素蕊，横枝疏影，月淡风斜。
</font><p></p>
&nbsp;&nbsp;&nbsp;&nbsp;更饶红烛枝头挂，粉蜡斗香奢。元宵近也，小园先试，火树银花。
</font><p></p>
</ul><p></p>
<p align="center"><font face="黑体" size="3" color="#000080">江城子</font><span><font size="2" color="#FF00FF">（上张帅）</font></span></font></font></p>
<ul>
&nbsp;&nbsp;&nbsp;&nbsp;春风旗鼓石头城。急麾兵。斩长鲸。缓带轻裘，乘胜讨蛮荆。蚁聚蜂屯三十万，争面缚，向行营。
</font><p></p>
&nbsp;&nbsp;&nbsp;&nbsp;舳舻千里大江横。凯歌声。犬羊惊。尊俎风流，谈笑酒徐倾。北望旄头今已灭，河汉淡，两台星。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（为寿）</font></span></font></font></p>
<ul>
&nbsp;&nbsp;&nbsp;&nbsp;捣玉扬珠万户，眉高髻千峰。佳辰请寿黑头公。老稚扶携欢动。
</font><p></p>
&nbsp;&nbsp;&nbsp;&nbsp;借问优游黄绮，何如强健夔龙。觥船一棹百分空。浇泼胸中云梦。
</font><p></p>
</ul><p></p>
<p align="center"><font face="黑体" size="3" color="#000080">千秋岁</font><span><font size="2" color="#FF00FF">（外姑生日）</font></span></font></font></p>
<ul>
&nbsp;&nbsp;&nbsp;&nbsp;柏舟高躅。晚岁宜遐福。门户壮，疏汤沐。青袍围白发，瑞锦缠犀轴。仙桂长，交柯却映蟠桃熟。
</font><p></p>
&nbsp;&nbsp;&nbsp;&nbsp;缥缈长生曲。入破笙箫逐。香雾薄，菲华屋。玉钩凉月挂，水麝秋蕖馥。千万寿，酒中倒卧南山绿。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;断蝉高柳斜阳处。池阁丝丝雨。绿檀珍簟卷猩红。屈曲杏花蝴蝶、小屏风。
</font><p></p>
&nbsp;&nbsp;&nbsp;&nbsp;春山叠叠秋波慢。收拾残针线。又成娇困倚檀郎。无事更抛莲子、打鸳鸯。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（刘帅生日）</font></span></font></font></p>
<ul>
&nbsp;&nbsp;&nbsp;&nbsp;疏梅淡月年年好。春意今年早。迎长时节近佳辰。看取衮衣黄发、画麒麟。
</font><p></p>
&nbsp;&nbsp;&nbsp;&nbsp;酒中倒卧南山绿。起舞人如玉。风流椿树可怜生。长与柳枝桃叶、共青青。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;榴花五月眼边明。角簟流冰午梦清。江上扁舟停画桨，云间一笑濯尘缨。
</font><p></p>
&nbsp;&nbsp;&nbsp;&nbsp;主人杯酒留连意，倦客关河去住情。都付驿亭今日水，伴人东去到江城。
</font><p></p>
</ul><p></p>
<p align="center"><font face="黑体" size="3" color="#000080">豆叶黄</font></font></font></p>
<ul>
&nbsp;&nbsp;&nbsp;&nbsp;粉墙丹柱柳丝中。帘箔轻明花影重。午醉醒来一面风。绿葱葱。几颗樱桃叶底红。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（中秋）</font></span></font></font></p>
<ul>
&nbsp;&nbsp;&nbsp;&nbsp;＿娥万古，算清光常共、水清山绿。我欲蓬莱风露顶，眇视寰瀛一粟。携手群仙，广寒游戏，玉砌琉璃屋。归来一笑，葛陂还访骑竹。
</font><p></p>
&nbsp;&nbsp;&nbsp;&nbsp;此夕纵饮清欢，吸寒辉万丈、快如飞瀑。倾倒银河斟斗杓，莫问人间荣辱。独倚阑干，浩歌长啸，惊堕云飞鹄。乱呼蟾兔，捣霜为驻颜玉。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;山色望中好，□□□□清。连峰叠t极目，高下与云平。玉洞沈沈何处。|<玉清洞在溪水中>|。隐映一溪烟树。倒影碧波□。唤起骖鸾客，丹灶夜光横。
</font><p></p>
&nbsp;&nbsp;&nbsp;&nbsp;□霞卷，风露滴，月华明。佳人为我、垂手凄怨理秦筝。千载虹桥新路。依约幔亭歌舞。一醉话浮生。但得尊盈酒，莫问世间名。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（雪）</font></span></font></font></p>
<ul>
&nbsp;&nbsp;&nbsp;&nbsp;悠悠漾漾。做尽轻模样。昨夜潇潇窗外响。多在梅梢柳上。
</font><p></p>
&nbsp;&nbsp;&nbsp;&nbsp;画楼拂晓帘开。六花一片飞来。却被金炉香雾，腾腾扶上琼钗。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（赏芙蓉）</font></span></font></font></p>
<ul>
&nbsp;&nbsp;&nbsp;&nbsp;十载长安桃李梦，年来镜净尘空。忽传彩笔小笺红。满怀秋思，倾倒为芙蓉。
</font><p></p>
&nbsp;&nbsp;&nbsp;&nbsp;莫恨霜浓开较晚，尊前元有春风。酣娇肯为别人容。试携银烛，斜照绿波中。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（萧秀）</font></span></font></font></p>
<ul>
&nbsp;&nbsp;&nbsp;&nbsp;//羊城天下最号都会，风轩月馆，艳姬角妓，倍于他所，人以群仙目之，因赋十阙鹧鸪天\\
</font><p></p>
&nbsp;&nbsp;&nbsp;&nbsp;一□青春正及笄。蕊珠仙子下瑶池。箫吹弄玉登楼月，弦拨昭君未嫁时。云体态，柳腰肢。绮罗活计强相随。天教谪入群花苑，占得东风第一枝。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（萧莹）</font></span></font></font></p>
<ul>
&nbsp;&nbsp;&nbsp;&nbsp;花动仪容玉润颜。温柔袅娜趁清闲。盈盈醉眼横秋水，淡淡蛾眉抹远山。
</font><p></p>
&nbsp;&nbsp;&nbsp;&nbsp;膏雨霁，晓风寒。一枝红杏拆朱阑。天台迥失刘郎路，因忆前缘到世间。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（欧懿）</font></span></font></font></p>
<ul>
&nbsp;&nbsp;&nbsp;&nbsp;月□金□□□□。素娥何事下天衢。翩翩舞袖穿花蝶，宛转歌喉贯索珠。
</font><p></p>
&nbsp;&nbsp;&nbsp;&nbsp;帘翡翠，枕珊瑚。锦衾冰簟象床铺。春光九十羊城景，百紫千红总不如。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（桑雅）</font></span></font></font></p>
<ul>
&nbsp;&nbsp;&nbsp;&nbsp;云暗青丝玉莹冠。笑生百媚入眉端。春深芍药和烟拆，秋晓芙蓉破露看。
</font><p></p>
&nbsp;&nbsp;&nbsp;&nbsp;星眼俊，月眉弯。舞狂花影上栏干。醉来直驾仙鸾去，不到银河到广寒。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（刘雅）</font></span></font></font></p>
<ul>
&nbsp;&nbsp;&nbsp;&nbsp;醉捻花枝舞翠翘。十分春色赋妖娆。千金笑里争檀板，一搦纤围间舞腰。
</font><p></p>
&nbsp;&nbsp;&nbsp;&nbsp;行也媚，坐也娇。乍离银阙下青霄。檀郎若问芳笄记，二月和风弄柳条。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（欧倩）</font></span></font></font></p>
<ul>
&nbsp;&nbsp;&nbsp;&nbsp;梅粉新妆间玉容。寿阳人在水晶宫。浴残雨洗梨花白，舞转风摇菡萏红。
</font><p></p>
&nbsp;&nbsp;&nbsp;&nbsp;云枕席，月帘栊。金炉香喷凤帏中。凡材纵有凌云格，肯学文君一旦从。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（文秀）</font></span></font></font></p>
<ul>
&nbsp;&nbsp;&nbsp;&nbsp;绰约娇波二八春。几时飘谪下红尘。桃源寂寂啼春鸟，蓬岛沈沈锁暮云。
</font><p></p>
&nbsp;&nbsp;&nbsp;&nbsp;丹脸嫩，黛眉新。肯将朱粉污天真。杨妃不似才卿貌，也得君王宠爱勤。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（王婉）</font></span></font></font></p>
<ul>
&nbsp;&nbsp;&nbsp;&nbsp;未有年光好破瓜。绿珠娇小翠鬟丫。清肌莹骨能香玉，艳质英姿解语花。
</font><p></p>
&nbsp;&nbsp;&nbsp;&nbsp;钗插凤，鬓堆鸦。舞腰春柳受风斜。有时马上人争看，擘破红窗新绛纱。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（杨兰）</font></span></font></font></p>
<ul>
&nbsp;&nbsp;&nbsp;&nbsp;两两青螺绾额傍。彩云齐会下巫阳。俱飞蛱蝶尤相逐，并蒂芙蓉本自双。
</font><p></p>
&nbsp;&nbsp;&nbsp;&nbsp;翻彩袖，舞霓裳，点风飞絮恣轻狂。花神只恐留难住，早晚承恩入未央。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（总咏）</font></span></font></font></p>
<ul>
&nbsp;&nbsp;&nbsp;&nbsp;一簇神仙会见奇。誓夸苏小与西施。怜轻镂月为歌扇，喜薄裁云作舞衣。
</font><p></p>
&nbsp;&nbsp;&nbsp;&nbsp;牙板脆，玉音齐。落霞天外雁行低。看看各得风流侣，回首乘鸾旧路归。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;修檐堕玉欺窗竹。独坐冷云堆屋。此味与谁同宿。几寸东斋烛。
</font><p></p>
&nbsp;&nbsp;&nbsp;&nbsp;烟鬟雾鬓春山曲。好梦浅愁相续。那慰沈腰如束。歌意灯前足。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;翻翻别袖风，醉眼迷残日。春色荡人魂，杨柳浑无力。
</font><p></p>
&nbsp;&nbsp;&nbsp;&nbsp;不知长短亭，何处逢寒食。多少向来情，门掩梨花夕。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（集句）</font></span></font></font></p>
<ul>
&nbsp;&nbsp;&nbsp;&nbsp;脉脉万重心，相望何时见。强半春寒去却来，野水差新燕。
</font><p></p>
&nbsp;&nbsp;&nbsp;&nbsp;远负白头吟，坐惜红颜变。欲问平安无使来，日落庭花祝转。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
