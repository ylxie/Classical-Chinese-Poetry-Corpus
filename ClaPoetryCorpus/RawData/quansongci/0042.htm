<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;吴则礼</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">秦楼月</font><span><font size="2" color="#FF00FF">（送别）</font></span></font></font></p>
<ul>
&nbsp;&nbsp;&nbsp;&nbsp;怅离阕。淮南三度梅花发。梅花发。片帆西去，落英如雪。
</font><p></p>
&nbsp;&nbsp;&nbsp;&nbsp;新秦古塞人华发。一樽别酒君听说。君听说。胡笳征雁，陇云沙月。
</font><p></p>
</ul><p></p>
<p align="center"><font face="黑体" size="3" color="#000080">江楼令</font><span><font size="2" color="#FF00FF">（晚眺）</font></span></font></font></p>
<ul>
&nbsp;&nbsp;&nbsp;&nbsp;凭栏试觅红楼句，听考考、城头暮鼓。数骑翩翩度孤戍。尽雕弓白羽。
</font><p></p>
&nbsp;&nbsp;&nbsp;&nbsp;平生正被儒冠误。待闲看、将军射虎。朱槛潇潇过微雨。送斜阳西去。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（对菊）</font></span></font></font></p>
<ul>
&nbsp;&nbsp;&nbsp;&nbsp;真香秀色盈盈女。一笑重阳雨。不应解怯晚丛寒。眼底轻罗小扇、且团团。
</font><p></p>
&nbsp;&nbsp;&nbsp;&nbsp;吴云楚雁浑依旧。更把金英嗅。鲜鲜未恨出闺迟。自许平生孤韵、与秋期。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（送晁适道）</font></span></font></font></p>
<ul>
&nbsp;&nbsp;&nbsp;&nbsp;夜寒闲倚西楼月。消尽江南雪。东风明日木兰船。想见阳关声彻、雁连天。
</font><p></p>
&nbsp;&nbsp;&nbsp;&nbsp;斜斜洲渚溶溶水。端负青春醉。平安小字几时回。空有暗香疏影、陇头梅。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（泛舟东下）</font></span></font></font></p>
<ul>
&nbsp;&nbsp;&nbsp;&nbsp;从来强作游秦计。只有貂裘敝。休论范叔十年寒。看取星星种种、坐儒冠。
</font><p></p>
&nbsp;&nbsp;&nbsp;&nbsp;江湖旧日渔竿手。初把黄花酒。且凭洛水送归船。想见淮南秋尽、水如天。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（寄济川）</font></span></font></font></p>
<ul>
&nbsp;&nbsp;&nbsp;&nbsp;乌皮白畚鞔芭。种种霜毛短。小春何处有梅花。想见水边篱落、数枝斜。
</font><p></p>
&nbsp;&nbsp;&nbsp;&nbsp;殊方他日登楼句。好在孤吟处。五年拚落醉魂中。试觅酒垆陈迹、问黄公。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寄田不伐）</font></span></font></font></p>
<ul>
&nbsp;&nbsp;&nbsp;&nbsp;星星素发。只有鸣笳楼上发。看舞胡姬。带得平安探骑归。
</font><p></p>
&nbsp;&nbsp;&nbsp;&nbsp;故人渐老。只与虎头论墨妙。怀抱难开。快遣披云一笑来。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;梅花未彻。付与团团沙塞月。端欲捐书。去乞君王丈二殳。
</font><p></p>
&nbsp;&nbsp;&nbsp;&nbsp;貂裘锦帽。盘马不甘青鬓老。底事偏奇。细草平沙看打围。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;河西春晚。独有柳条来入眼。塞外斜斜。不道欺寒红杏花。
</font><p></p>
&nbsp;&nbsp;&nbsp;&nbsp;边笳初发。与唤团团沙塞月。雁响连天。谁倚城头百尺栏。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（寄真宁）</font></span></font></font></p>
<ul>
&nbsp;&nbsp;&nbsp;&nbsp;团团璧月。今夜广寒真秀发。何处吹笙。催得清霜满凤城。
</font><p></p>
&nbsp;&nbsp;&nbsp;&nbsp;淮南好梦。镜里星星还种种。犹记银床。曾为凉州唤玉觞。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;淮天不断。点缀南云秋几雁。白露沾衣。始是银屏梦觉时。
</font><p></p>
&nbsp;&nbsp;&nbsp;&nbsp;别离怀抱。消得镜中青鬓老。小字能无。烦寄平安一纸书。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;斑斑小雨。初入高梧黄叶暮。又是重阳。昨夜西风作许凉。
</font><p></p>
&nbsp;&nbsp;&nbsp;&nbsp;鲜鲜丛菊。只解凋人双鬓绿。试傍清尊。分付幽香与断魂。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（简天牖）</font></span></font></font></p>
<ul>
&nbsp;&nbsp;&nbsp;&nbsp;九年离别。梦里相逢端怕说。携手河梁。雁DE48淮天如许长。
</font><p></p>
&nbsp;&nbsp;&nbsp;&nbsp;鲈鱼正美。白发季鹰聊启齿。后夜江干。与把梅花子细看。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（贻亢之）</font></span></font></font></p>
<ul>
&nbsp;&nbsp;&nbsp;&nbsp;淮山清夜。镜面平铺纤月挂。端是生还。同倚西风十二栏。
</font><p></p>
&nbsp;&nbsp;&nbsp;&nbsp;休论往事。投老相逢真梦寐。两鬓疏疏。好在松江一尺鲈。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（立春）</font></span></font></font></p>
<ul>
&nbsp;&nbsp;&nbsp;&nbsp;声促铜壶，灰飞玉g，梦惊偷换年华。江南芳信，疏影月横斜。又喜椒觞到手，宝胜里、仍翦金花。钗头燕，妆台弄粉，梅额故相夸。
</font><p></p>
&nbsp;&nbsp;&nbsp;&nbsp;隼兴，人未老，东风袅袅，已傍高牙。渐园林月永，叠鼓凝笳。小字新传秀句，歌扇底、深把流霞。聊行乐，他时画省，归近紫皇家。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;玉垒尊，清秋关塞，正宜催唤香醪。凉风吹帽，横槊试登高。想见征西旧事，龙山会、宾主俱豪。来群雁，凉生画角，红叶聚亭皋。
</font><p></p>
&nbsp;&nbsp;&nbsp;&nbsp;南州、应好在，长关梦眼，天际云涛。有一簪黄菊，两鬓霜毛。快把金荷共倒，凝望久、只遣魂消。君须听，新翻燕乐，余韵响檀槽。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font><span><font size="2" color="#FF00FF">（雷峡道中作）</font></span></font></font></p>
<ul>
&nbsp;&nbsp;&nbsp;&nbsp;尽晴春自老，乍翠t、出清流。望杳杳飞旌，翩翩戍骑，初过边头。幽花尚欹短岸，渐鸣禽、唤友绕行舟。端有雕戈锦领，竞驰EC72骅骝。
</font><p></p>
&nbsp;&nbsp;&nbsp;&nbsp;凝眸。雁入长天，羌管罢、陇云愁共解鞍临水，雷惊电散，雪溅霜浮。玉觞正风味好，对幽香、堕蕊且消忧。莫以纶巾羽扇，便忘绿浦沧洲。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（又赏残梅）</font></span></font></font></p>
<ul>
&nbsp;&nbsp;&nbsp;&nbsp;梅花褪雪。赏心莫使慵欢悦。大家且恁同攀折。余蕊残英，偏称淡笼月。
</font><p></p>
&nbsp;&nbsp;&nbsp;&nbsp;当初相见花初发。如今花谢人离缺。一年又比一年别。惟有花枝，只似旧时节。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（晚春）</font></span></font></font></p>
<ul>
&nbsp;&nbsp;&nbsp;&nbsp;一片花飞，青春已减。可堪南陌红千点。生憎杨柳要藏鸦，东风只遣横笳怨。
</font><p></p>
&nbsp;&nbsp;&nbsp;&nbsp;看定新巢，初怜语燕。游丝正把残英I。酒尊也会不相违，风光本自同流转。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（曹丞相诞日）</font></span></font></font></p>
<ul>
&nbsp;&nbsp;&nbsp;&nbsp;永遇英雄际会时。垂天鹏翼逐云飞。退朝日上青花道，催直霜零赤雁池。
</font><p></p>
&nbsp;&nbsp;&nbsp;&nbsp;鸣汉履，侍唐眉。渭川莘野晚追随。归来仍对金銮老，三峡词源气未衰。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;作赋丁年厌兔园。紫微深锁九重关。花墩屡赐清闲燕，文石难忘咫尺颜。
</font><p></p>
&nbsp;&nbsp;&nbsp;&nbsp;烟外屐，水边山。纶巾羽扇五湖间。自怜季子貂裘敝，来与机云相对闲。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;衮绣三朝社稷臣。旧调元鼎斡洪钧。垂绅屡转龙墀日，接膝潜回黼座春。
</font><p></p>
&nbsp;&nbsp;&nbsp;&nbsp;金凿落，玉麒麟。凤鸣良月庆佳辰。巨鳌行听扃华禁，又起商周梦卜人。
</font><p></p>
</ul><p></p>
<p align="center"><font face="黑体" size="3" color="#000080">红楼慢</font><span><font size="2" color="#FF00FF">（赠太守杨太尉）</font></span></font></font></p>
<ul>
&nbsp;&nbsp;&nbsp;&nbsp;声D456燕然，势压横山，镇西名重榆塞。干霄百雉朱阑下，极目长河如带。玉垒凉生过雨，帘卷晴岚凝黛。有城头、钟鼓连云，殷春雷天外。
</font><p></p>
&nbsp;&nbsp;&nbsp;&nbsp;长啸。畴昔驰边骑。听陇底鸣笳，风搴双旆。霜髯飞将曾百战，欲掳名王朝帝。锦带吴钩未解，谁识凭栏深意。空沙场，牧马萧萧晚无际。
</font><p></p>
</ul><p></p>
<p align="center"><font face="黑体" size="3" color="#000080">声声慢</font><span><font size="2" color="#FF00FF">（凤林园词）</font></span></font></font></p>
<ul>
&nbsp;&nbsp;&nbsp;&nbsp;林塘朱夏，雨过斑斑，绿苔绕地初遍。叶底雏鸾，犹记日斜春晚。芙蕖靓妆粉，傍高荷、闲倚歌扇。轻风起，e纹滟滟，翠生波面。
</font><p></p>
&nbsp;&nbsp;&nbsp;&nbsp;可是追凉月下，清坐久，微云屡遮星汉。露湿纶巾，遥望玉清台殿。白头共论胜事，须偿五湖深愿。南枝好，有南飞乌鹊，绕枝低转。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（秋兴）</font></span></font></font></p>
<ul>
&nbsp;&nbsp;&nbsp;&nbsp;秋生泽国，无边落木，又作萧萧下。澄江过雨，凉飙吹面，黄花初把。苍鬓羁孤，粗营鸡黍，浊醪催贳。对斜斜露脚，寒香正好，幽人去、空惊咤。
</font><p></p>
&nbsp;&nbsp;&nbsp;&nbsp;头上纶巾醉堕，要欹眠、水云萦舍。牵衣儿女，归来欢笑，仍邀同社。月底蓬门，一株江树，悲虫鸣夜。把茱萸细看，牛山底事，强成沾洒。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
