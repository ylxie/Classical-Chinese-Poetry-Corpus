<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;林&nbsp;淳</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（温陵东湖次陈休齐体仁韵）</font></span></font></font></p>
<ul>
&nbsp;&nbsp;&nbsp;&nbsp;潇潇东湖上，夜雨洗清秋。朝来尘霁，凝望千里兴悠悠。山色揉蓝深染，波影青铜新铸，□冷翠光浮。蓑笠真吾事，聊整钓鱼钩。坐中客，凌王谢，更风流。一觞一咏，豪俊谈笑气吞牛。花月连环长好，到处名园池□，遇景且遨游。试问陶元亮，底事赋归休。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（西湖）</font></span></font></font></p>
<ul>
&nbsp;&nbsp;&nbsp;&nbsp;天近n知雨露浓。湖山无日不春风。闲花野草皆掀舞，曾在君王愿盼中。
</font><p></p>
&nbsp;&nbsp;&nbsp;&nbsp;时易得，会难逢。朝为逆旅暮三公。蛟龙得雨飞无便，鸡犬腾云夙有功。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;富贵园林。清虚清馆，随意登临。物外风光，云明花媚，鸟语烟深。
</font><p></p>
&nbsp;&nbsp;&nbsp;&nbsp;徐徐缓辔微吟。迤逦度、松间柳阴。览遍幽奇，小舟归晚，月映波心。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（忆西湖）</font></span></font></font></p>
<ul>
&nbsp;&nbsp;&nbsp;&nbsp;却忆西湖烂漫游。水涵山影翠光浮。轻舟短棹不惊鸥。
</font><p></p>
&nbsp;&nbsp;&nbsp;&nbsp;带露精神花妩媚，依风情态柳温柔。莺歌燕语巧相留。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（次赵帅开西湖韵）</font></span></font></font></p>
<ul>
&nbsp;&nbsp;&nbsp;&nbsp;湖波涨新绿，环绕越王山。棠齐清昼馀暇，赢得静中观。四面屏围碧玉，十里障开云锦，冰监倒晴澜。目送孤鸿远，心与白鸥闲。
</font><p></p>
&nbsp;&nbsp;&nbsp;&nbsp;隘游人，喧鼓吹，杂歌让。晓天澄霁，花羞柳妒怯春寒。好在风光满眼，只恐阳春有脚，催诏下天关。剩写鹅溪幅，归去凤池看。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;疏水绕城郭，农利遍三山。使君重本，雅志初不在游观。化出玉壶境界，挥洒锦囊词翰，笔下涌波澜。天巧无馀蕴，意匠自舒闲。
</font><p></p>
&nbsp;&nbsp;&nbsp;&nbsp;拥鳌头，民间乐，颂声让。养花天气，云柔烟腻护朝寒。桃李满城阴合，杨柳绕堤绿暗，幽鸟语间关。似诉风光好，留与后人看。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;螺水亘千古，鳌顶冠三山。年丰帅阃尘静，栏槛纵遐观。四望潮登浦溆，万顷绿浮原野，堤岸溢波澜。畎浍皆沾足，日永桔槔闲。
</font><p></p>
&nbsp;&nbsp;&nbsp;&nbsp;肆华筵，鱼鸟乐，众宾让。良辰好景，年年莫放此盟寒。且念新湖遗爱，莫作故园遐想，到处是乡关。勋业知非晚，聊把镜频看。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;鹅G净称烟笼月。澄心白称光浮雪。净白两俱宜。天然浓淡枝。
</font><p></p>
&nbsp;&nbsp;&nbsp;&nbsp;花光神意远。吮墨含毫浅。依约有香来。春风随手开。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（郑尚书席上借前韵）</font></span></font></font></p>
<ul>
&nbsp;&nbsp;&nbsp;&nbsp;嫣然笑粲。醉靥融滋春意烂。侍宴终宵。欢动帘帏酒易消。
</font><p></p>
&nbsp;&nbsp;&nbsp;&nbsp;尊前狂客。惊见蕊仙新谪籍。珠阖深关。丹就同归海上山。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;烛花呈灿。瑞气满筵春欲烂。月色中宵。疑是阶前雪未消。
</font><p></p>
&nbsp;&nbsp;&nbsp;&nbsp;骚人词客。魂断蜡梅香已籍。谁更情关。一点新愁入远山。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（郑尚书席上再作）</font></span></font></font></p>
<ul>
&nbsp;&nbsp;&nbsp;&nbsp;冒雪休寻访戴船。红炉剩k宝香然。阖儿煨暖两三椽。
</font><p></p>
&nbsp;&nbsp;&nbsp;&nbsp;更有玉杯传素手，梅花相对两争妍。停杯听唱月娟娟。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
