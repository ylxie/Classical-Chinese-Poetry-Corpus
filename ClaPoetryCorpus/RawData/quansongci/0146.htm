<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;程必</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（昏发乌江，朝至湖阴，月正午，舟中作）</font></span></font></font></p>
<ul>
&nbsp;&nbsp;&nbsp;&nbsp;玉女扫天净，雍观掠江宽。问君何事底急，夜半挟舟还。三岛眠龙惊觉，万顷明琼碾破，凉月照东南。碧气正吞吐，满挹漱膺肝。
</font><p></p>
&nbsp;&nbsp;&nbsp;&nbsp;烟篷上，乘云象，皎天关。人间已梦，我独危坐玩漫汗。螭殿黄昏未锁，鹤＿翩跹蜚下，共吸酒壶乾。兴罢吹笙去，风露五更寒。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;于壁，一怀以归\\
</font><p></p>
&nbsp;&nbsp;&nbsp;&nbsp;电阙驱神骏，铁棰起痴蛟。木鸣山裂盛夏，白昼野＿号。急上瑶庭深处，为问龙君何怒，抉破古天河。日华开绚采，雨意属诗豪。
</font><p></p>
&nbsp;&nbsp;&nbsp;&nbsp;与君来，蜚玉佩，斩觚瓢。纤流沉羽，借我万斛沸银涛。醉拍满缸香雪，写竭一池浓墨，逸气正飘摇。何事谪仙子，归去续松醪。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;日毂金钲赤，雪窦水晶寒。支机石下翻浪，喷薄出层关。半夜雌龙惊走，明日灵蛇张甲，蜚上石盘桓。多谢山君护，未放醉翁闲。
</font><p></p>
&nbsp;&nbsp;&nbsp;&nbsp;安得醉，风＿＿，露珊珊。翠云老子，邀我瑶佩驾红鸾。一勺流觞何有，万石横缸如注，虹气饮溪乾。忽梦坐银井，长啸俯清湍。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（登甘露寺多景楼望淮有感）</font></span></font></font></p>
<ul>
&nbsp;&nbsp;&nbsp;&nbsp;天地本无际，南北竟谁分。楼前多景，中原一恨杳难论。却似长江万里，忽有孤山两点，点破水晶盆。为借鞭霆力，驱去附昆仑。
</font><p></p>
&nbsp;&nbsp;&nbsp;&nbsp;望淮阴，兵冶处，俨然存。看来天意，止欠士雅与刘琨。三拊当时顽石，唤醒隆中一老，细与酌芳尊。孟夏正须雨，一洗北尘昏。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（戊戍自寿）</font></span></font></font></p>
<ul>
&nbsp;&nbsp;&nbsp;&nbsp;渤＿东南界，西北倚昆仑。当时推步，但知宇内有乾坤。午夜风轮微转，驾我浮空泛景，一息过天垠。俯视人间世，渺渺聚沤尘。
</font><p></p>
&nbsp;&nbsp;&nbsp;&nbsp;挽天吴，摩海若，吐还吞。宁用计年，八十阳九又三阴。要自白榆星外，直至黑流沙底，山与泽俱平。不论初末度，一色界如银。
</font><p></p>
</ul><p></p>
<p align="center"><font face="黑体" size="3" color="#000080">六州歌头</font><span><font size="2" color="#FF00FF">（送辛稼轩）</font></span></font></font></p>
<ul>
&nbsp;&nbsp;&nbsp;&nbsp;向来抵掌，未必总谈空。难遍举，质三事，试从公。记当年，赋得一丘一壑，天鸢阔，渊鱼静，莫击磬，但酌酒，尽从容。一水西来他日，会从公、曳仗其中。问前回归去，已笑白发成蓬。不识如今，几西风。
</font><p></p>
&nbsp;&nbsp;&nbsp;&nbsp;蒙庄多事，论虱豕，推羊蚁，未辞终。又骤说，鱼得计，孰能通。□□□叹如云罔罟，龙伯啖，眇难穷。凡三惑，谁使我，释然融。岂是匏瓜者，把行藏、悉付鸿＿。且从头检校，想见迎公。湖上千松。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（龚抚干示闰中秋）</font></span></font></font></p>
<ul>
&nbsp;&nbsp;&nbsp;&nbsp;黄鹤楼前，江百尺、波横光溢。问老子、当年高兴，何人知得。最爱洞庭天际水，分明表里玻璃色。恐今宵、未必似前番，天应惜。
</font><p></p>
&nbsp;&nbsp;&nbsp;&nbsp;都莫问，鸿钟勒。也休羡，壶天谪。忆故人霜下，乱滩横笛。便好骑鲸游汗漫，古来蟾影何曾没。更明年、重约再来时，乘槎客。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（登石头城，归已月生）</font></span></font></font></p>
<ul>
&nbsp;&nbsp;&nbsp;&nbsp;颇恨登临，浪自作、骚人愁语。石城上、何须苦说，死袁生褚。当日卧龙商略处，秦淮王气真何许。与君来、萧瑟北风寒，黄云暮。
</font><p></p>
&nbsp;&nbsp;&nbsp;&nbsp;枕钟阜，湖玄武。生此虎，真蹲踞。看四山环合，休临江渚。可笑唐人无意度，却言此虎凌波去。君且住、明月为人来，潮生浦。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（别陈总帅）</font></span></font></font></p>
<ul>
&nbsp;&nbsp;&nbsp;&nbsp;玉局仙人，轻帆万里，送入三吴。怪一舟如叶，元无浊物，依然姑射，满载冰壶。昔日文君，千言成诵，不识如今记得无。新来也，喜都将分付，一颗骊珠。
</font><p></p>
&nbsp;&nbsp;&nbsp;&nbsp;向来田赋蠲输。散多少、春风巴与渝。算公家粗了，莼鲈而已，何妨西子，白发江湖。印铸黄金，时来须佩，毕竟人生万卷书。离情处，正秦淮岁晚，雪意模糊。
</font><p></p>
</ul><p></p>
<p align="center"><font face="黑体" size="3" color="#000080">步虚词</font><span><font size="2" color="#FF00FF">（寿张门司）</font></span></font></font></p>
<ul>
&nbsp;&nbsp;&nbsp;&nbsp;休怪频年司钥，仙官长守仙宫。东风未肯到凡红。先舞云韶彩凤。
</font><p></p>
&nbsp;&nbsp;&nbsp;&nbsp;都是一团和气，故教上苑春浓。群仙拍手过江东。高唱紫芝新颂。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿王运使）</font></span></font></font></p>
<ul>
&nbsp;&nbsp;&nbsp;&nbsp;公有仙姿，苍松野鹤，落落昂昂。论法主长生，仍须极贵，云台绛阙，都许尚羊。更忆当年，而今时候，一念功名下帝旁。天分付，使人间草木，尽有春香。
</font><p></p>
&nbsp;&nbsp;&nbsp;&nbsp;人知相法奇庞。又那识、阴功事更长。算毗陵荒政，江东风采，忠文典则，凛凛生光。再岁秦淮，觚棱入梦，帷幄从来在庙堂。公归去，好平心献替，人望时康。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（寿李通判）</font></span></font></font></p>
<ul>
&nbsp;&nbsp;&nbsp;&nbsp;那用招秋，休言推暑，风自薰兮。问谁解当初，识公来处，月明碧落，旆卷青霓。千丈长松，起人生意，冻芋寒瓜空满畦。还堪怪，怪诸公衮衮，我尚凭泥。
</font><p></p>
&nbsp;&nbsp;&nbsp;&nbsp;须教一举崔嵬。算人世、功名各有梯。更何须炼鼎，玄霜绛雪，只烦煮茗，水饼冰齑。紫府多仙，招来满座，公自长生角亢齐。何曾也，有玉麟行地，老凤梧栖。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（谢刘小山频寄所作）</font></span></font></font></p>
<ul>
&nbsp;&nbsp;&nbsp;&nbsp;君有新词，何妨为我，时遣奚奴。看此山大小，风流晋宋，眼中余子，苦自侏儒。九曲清溪，千枝杨柳，还记新条更有无。春将好，欲从君商略，君意何如。
</font><p></p>
&nbsp;&nbsp;&nbsp;&nbsp;佳人玉佩琼琚。更胸中、浇灌有诗书。把古人行处，从头检点，今人说底，却不须渠。更上石头，重登钟阜，画作金陵考古图。频相见，怕薰风早晚，便隔天隅。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（庚午三月望日赋椿堂牡丹）</font></span></font></font></p>
<ul>
&nbsp;&nbsp;&nbsp;&nbsp;消得＿栏，也不枉教，车马如狂。怪元和一事，韩公子者，归来＿去，玉毁昆冈。为解花嘲，朝来试看，采佩殷霞怕断恪＞休怪，算只缘太艳，俗障难降。
</font><p></p>
&nbsp;&nbsp;&nbsp;&nbsp;诗人未易平章。向百卉、凋零独后装。看洪炉大器，从来成晚，只须这著，也做花王。况是月坡，花围一尺，压尽纷纷琐细芳。还堪笑，笑龙钟老凤，方入都堂。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（读史记有感）</font></span></font></font></p>
<ul>
&nbsp;&nbsp;&nbsp;&nbsp;试课阳坡，春后添栽，多少杉松。正桃坞昼浓，云溪风软，从容延叩，太史丞公。底事越人，见垣一壁，比过秦关遽失瞳。江神吏，灵能脱罟，不发卫平蒙。
</font><p></p>
&nbsp;&nbsp;&nbsp;&nbsp;休言唐举无功。更休笑、丘轲自隘穷。算汩罗醒处，元来醉里，真敖假孟，毕竟谁封。太史亡言，床头酿熟，人在晴岚杳霭中。新堤路，喜＿枝鳞角，夭矫苍龙。
</font><p></p>
</ul><p></p>
<p align="center"><font face="黑体" size="3" color="#000080">锦堂春</font><span><font size="2" color="#FF00FF">（留春）</font></span></font></font></p>
<ul>
&nbsp;&nbsp;&nbsp;&nbsp;最是元来，苦无风雨。只恁匆匆归去。看游丝、都不恨，恨秦淮新涨，向人东注。
</font><p></p>
&nbsp;&nbsp;&nbsp;&nbsp;醉里仙人，惜春曾赋。却不解、留春且住。问何人、留得住。怕小山更有，碧芜春句。
</font><p></p>
</ul><p></p>
<p align="center"><font face="黑体" size="3" color="#000080">壶中天</font><span><font size="2" color="#FF00FF">（寿丘枢密）</font></span></font></font></p>
<ul>
&nbsp;&nbsp;&nbsp;&nbsp;日躔东井，正轮锕鹩埃十分光洁。火令方中符国运，天与非常英杰。荦荦平生，眼空宇宙，绿发千寻雪。笑谈一镇，单于底事心慑。
</font><p></p>
&nbsp;&nbsp;&nbsp;&nbsp;晚岁佛地功深，人间富贵，五湖烟水阔。谁遣心期事左，须酬满、麒麟勋业。又也何妨，长生仙，已在黄金阙。中原恢拓，要公归任调燮。
</font><p></p>
</ul><p></p>
<p align="center"><font face="黑体" size="3" color="#000080">烛影摇红</font><span><font size="2" color="#FF00FF">（元宵）</font></span></font></font></p>
<ul>
&nbsp;&nbsp;&nbsp;&nbsp;青旆摇风，朱帘漏月黄昏早。蓬山万叠忽蜚来，上有千灯照。和气祥烟缭绕。映琼楼、五云缥缈。青裙缟袂，乱吹繁弦，九衢欢笑。
</font><p></p>
&nbsp;&nbsp;&nbsp;&nbsp;元是琴堂，十分管领春光到。手移星宿下人寰，招客来仙岛。信道邦人见少。彷佛似、皇都春好。明年只恐，鳌山扈从，随班清晓。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（用赵帐干韵）</font></span></font></font></p>
<ul>
&nbsp;&nbsp;&nbsp;&nbsp;烟漠漠。醉里看春都错。过了清明迟一著。牡丹重约摸。
</font><p></p>
&nbsp;&nbsp;&nbsp;&nbsp;晓日渐明檐角。天与芳辰难却。驻得韶华元有药。桃源谁共约。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（寿李尚书）</font></span></font></font></p>
<ul>
&nbsp;&nbsp;&nbsp;&nbsp;道家弱水蓬莱，鲸波万里谁知得。人间自有，南昌居士，仙风道骨。诗似白星，貌如聃老，风尘挺出。向谪仙家里，滕王阁畔，飘玉佩、下丹阙。
</font><p></p>
&nbsp;&nbsp;&nbsp;&nbsp;黄发四朝元老，又谁知、重生绿发。手提一笔，活人多少，三千功积。已冠文昌，人人瞻望，玉枢躔逼。对新凉、酒颊微红，宛是一星南极。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（别陈新恩）</font></span></font></font></p>
<ul>
&nbsp;&nbsp;&nbsp;&nbsp;少年意气，脑燕兵胡革录，虏王区脱。眼底朦胧，腹中空洞，不著曹刘元白。闻道殊科八中，也要彩卢连掷。收拾尽，到如今但有，寸心如铁。
</font><p></p>
&nbsp;&nbsp;&nbsp;&nbsp;天付，真奇特。口静神充，双眼胡僧碧。楚国离骚，唐朝词学，未信芳尘□歇。结取佳人香佩，截断儿曹绮舌。归去也，且斓斑戏彩，好春长日。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（寿李文昌）</font></span></font></font></p>
<ul>
&nbsp;&nbsp;&nbsp;&nbsp;评君谁似，似长松千丈，离奇多节。骨瘦棱棱，文高荦荦，今日□来仙阙。走卒识公容貌，酋虏问公官阀。更史馆，一编书多少，频添勋业。
</font><p></p>
&nbsp;&nbsp;&nbsp;&nbsp;伟绝。今岁别。新绿名孙，又见枝生叶。底事七旬，双瞳如水，毕竟桂花方发。赐第彤墀秋早，又一瑶枢光洁。故人也，念相逢谁似，凤池同列。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（寿薛尚书）</font></span></font></font></p>
<ul>
&nbsp;&nbsp;&nbsp;&nbsp;一天风露，喜初行弹压，人间残暑。金母此时，云＿先降，又见枢星光吐。人道鸿＿逢日，可是东方明处。更天上、走王人络绎，仪鸾琼醑。
</font><p></p>
&nbsp;&nbsp;&nbsp;&nbsp;听语。更希举。试把皇朝、盛事都来数。当日鳌头，皇扉侍母，绿发方瞳□□。更有飞凫王季，往往文星再聚。浑休问，但回班千岁，貂蝉成谱。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font><span><font size="2" color="#FF00FF">（寿薛枢密）</font></span></font></font></p>
<ul>
&nbsp;&nbsp;&nbsp;&nbsp;去年玉燕，记曾期今岁，瑶光入度。今日都人，从头屈指，尽是黑头公辅。争道一朝语合，谁信千龄际遇。更积雨。晓来晴，洗出＿璃秋宇。
</font><p></p>
&nbsp;&nbsp;&nbsp;&nbsp;笑语。知何许。旆卷青霓，来自钧天所。道骨仙风，安排顿著，须是人间紫府。要识云台高绝，更有凤池深处。从今数。看千秋万岁，永承明主。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（寿薛尚书）</font></span></font></font></p>
<ul>
&nbsp;&nbsp;&nbsp;&nbsp;官已尚书，人犹寒素，仙有名言。谓是若人，法当至贵，仍主修年。
</font><p></p>
&nbsp;&nbsp;&nbsp;&nbsp;唐人四字鲜妍。堪照映、画堂彩烟。更对新凉，一声芝曲，万斛金船。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（和齐仙留春）</font></span></font></font></p>
<ul>
&nbsp;&nbsp;&nbsp;&nbsp;嫩绿成堆。朝来红紫，都在莓苔。方见春来，又闻春去，暗里谁催。
</font><p></p>
&nbsp;&nbsp;&nbsp;&nbsp;人生易老何哉。春去矣、秋风又来。何似云溪，长春日月，无去无归。
</font><p></p>
</ul><p></p>
<p align="center"><font face="黑体" size="3" color="#000080">酹江月</font><span><font size="2" color="#FF00FF">（丙子自寿）</font></span></font></font></p>
<ul>
&nbsp;&nbsp;&nbsp;&nbsp;平生有意，把六经膏泽，人人沾受。白被子明康节辈，浪说乘除先后。遇合一时，英雄千古，谁是高强手。蹉跎岁晚，临风浩然搔首。
</font><p></p>
&nbsp;&nbsp;&nbsp;&nbsp;今但入梦青山，云＿深处，烟月生怀袖。宿有十年萧散愿，此段功缘须就。因忆坡公，仇池有约，莫误归时候。今朝对酒，歌此与君为寿。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（寿李端明）</font></span></font></font></p>
<ul>
&nbsp;&nbsp;&nbsp;&nbsp;袖手云溪畔。看人间、纷纷饥乌腐鼠，触蛮交战。便得金鱼垂玉带，多少雌黄点勘。算此语、必非河汉。直自弹冠班八座，更青春、数到期颐算。一段玉，无纤玷。
</font><p></p>
&nbsp;&nbsp;&nbsp;&nbsp;公难学处尤堪羡。全似□、泠泠秋水，体清形健。衮处从来高一著，那肯随人脚转。要须是、常见乾坤清晏。天意未教公猛去，要都俞、了却从公便。歌寿校朱帘卷。
</font><p></p>
</ul><p></p>
<p align="center"><font face="黑体" size="3" color="#000080">宝鼎现</font><span><font size="2" color="#FF00FF">（寿李端明）</font></span></font></font></p>
<ul>
&nbsp;&nbsp;&nbsp;&nbsp;绿杨欲舞，红杏微笑，春工渐侈。试偻指、自从嘉定，数到宝庆□□里。无一岁、不书年大有，问元功谁燮理。□□□、于变雍熙，如此自当千岁。
</font><p></p>
&nbsp;&nbsp;&nbsp;&nbsp;况是端笏蓬莱陛。但看雍容、玉立山峙。炼五色、补天无迹，扶日天衢光四被。安清＿、填群心声色，恬然如谈笑耳。更八荒、民生奠枕、此著又当千岁。
</font><p></p>
&nbsp;&nbsp;&nbsp;&nbsp;又况善述先猷，严武备、不能边鄙。阴功遍南北，千岁未多畴祉。且说总是三千岁。此际方岐嶷。听今日、处处笙歌，何止南楼十二。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（忆先庐春山之胜）</font></span></font></font></p>
<ul>
&nbsp;&nbsp;&nbsp;&nbsp;归来一笑，尚看看趁得，人间寒食。阿寿牵衣仍问我，双鬓新来添白。忍见庭前，去年芳草，依旧青青色。西湖雨后，绿波两岸平拍。
</font><p></p>
&nbsp;&nbsp;&nbsp;&nbsp;天教断送流年，三之一矣，又是成疏隔。燕子春寒浑未到，谁说江南消息。玉树熏香，冰桃翻浪，好个山间景物。这回归去，松风深处横笛。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（初见海棠花）</font></span></font></font></p>
<ul>
&nbsp;&nbsp;&nbsp;&nbsp;嫣然一笑，向烛花光下，经年才见。欲语远羞如有恨，方得东君一盼。天意无情，更教微雨，香泪流丹脸。今朝霁色，笙歌初沸庭院。
</font><p></p>
&nbsp;&nbsp;&nbsp;&nbsp;因是思入东屏，当年手植，遍桃源低岸。失脚东来春七度，辜负芳丛无限。问讯园丁，宁如归去，细与从头看。东风独立，白云遮断双眼。
</font><p></p>
</ul><p></p>
<p align="center"><font face="黑体" size="3" color="#000080">倾杯</font><span><font size="2" color="#FF00FF">（丁亥自寿）</font></span></font></font></p>
<ul>
&nbsp;&nbsp;&nbsp;&nbsp;銮殿秋深，玉堂宵永，千门人静。问天上、西风几度，金盘光满，露浓银井。碧云下双鸾影。迤＿笙歌近笑语，群仙隐隐。更前问讯。堕在红尘今省。
</font><p></p>
&nbsp;&nbsp;&nbsp;&nbsp;渐曙色、晓风清迥。更积霭沈阴、都卷尽。向窗前、引镜看来，尚喜精神炯炯。便折简、浮丘共酌，奈天也、未教酩酊。来岁却笑群仙，月寒空冷。//余家天都山，乃浮丘仙升之地。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（寿王司直）</font></span></font></font></p>
<ul>
&nbsp;&nbsp;&nbsp;&nbsp;算千葩百卉，谁伴东风，早春时候。唯有江梅，在人间长久。雪后霜前，冲涉多少，尚精神如旧。岁岁年年，酴酥饮了，便为公寿。
</font><p></p>
&nbsp;&nbsp;&nbsp;&nbsp;更向尊前席上，细看人与梅花，棱棱争瘦。桃李漫山，都落芳尘后。和气满身，参调玉弦，表天然孤秀。来岁今朝，星闱雾阁，一卮春酒。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（丙申自寿）</font></span></font></font></p>
<ul>
&nbsp;&nbsp;&nbsp;&nbsp;记蟾宫桂子，撒向人间，如今时候。□□□，□□□□□。白下长干，乱滩横笛，想昔游依旧。大海一沤，千年一息，谁称彭寿。
</font><p></p>
&nbsp;&nbsp;&nbsp;&nbsp;开遍门前丹蕊，渐西风入东篱，酿成仙酒。□□□□，□□□□□。卓笔鸡笼，悬天宝盖，占断宣徽秀。来岁清苕，公家事了，斑衣蓝绶。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（壬辰自寿）</font></span></font></font></p>
<ul>
&nbsp;&nbsp;&nbsp;&nbsp;天上初秋桂子//今岁七月，月中桂子下。庭前八月丹花。一年一度见仙槎。秋色分明如画。
</font><p></p>
&nbsp;&nbsp;&nbsp;&nbsp;愿把阴功一脉，灯灯相续无涯。降祥作善岂其差。永作渔樵嘉话。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（癸巳自寿）</font></span></font></font></p>
<ul>
&nbsp;&nbsp;&nbsp;&nbsp;底事中秋无月，元来留待今宵。群仙拍手度仙桥。惊起眠龙夭矫。
</font><p></p>
&nbsp;&nbsp;&nbsp;&nbsp;天上灵槎一度，人间八月江潮。西兴渡口几魂消//癸丑八月侍亲西兴。又见潮生月上。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（雪登前岭。自己酉江右雪行弥月，四十七年无此乐也，今再见之）</font></span></font></font></p>
<ul>
&nbsp;&nbsp;&nbsp;&nbsp;未岁嘉平，初旬日四，雪中归自崇唐。山林湖海，一气接苍茫。踏尽玉龙千丈，更一望、龙尾天长。须臾上，高峰四顾，迤逦过前冈。
</font><p></p>
&nbsp;&nbsp;&nbsp;&nbsp;群山，如玉削，松林百万，尽傅琼霜。浑疑是天际，一鹤翱翔。人道玉皇三六，欲一叩、风力方刚。明朝好，金乌衔烛，八表散祥光。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（戊戍上元喜霁，访开桃洞）</font></span></font></font></p>
<ul>
&nbsp;&nbsp;&nbsp;&nbsp;去腊飞花，今春未已，迤逦将度元宵。俄然甲子，青帝下新条。净扫一天沈霭，红轮满、大地山河。从今好，便当听取，万国起歌谣。
</font><p></p>
&nbsp;&nbsp;&nbsp;&nbsp;有人，当此际，＿云深坞，翦月中阿。已占断春风，自种仙桃。更扶疏桂影直，从岩底、上拂云梢。仍为我，长摩苍石，无负此清波。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（戊戍自寿）</font></span></font></font></p>
<ul>
&nbsp;&nbsp;&nbsp;&nbsp;人道苍姬，燠多寒少，故教千岁绵绵。算来春夏，一气本无偏。底事今年玉历，秋未朔、风露泠然。君知否，山深地僻，自是早霜天。
</font><p></p>
&nbsp;&nbsp;&nbsp;&nbsp;如今，当此去，十分亲切，面问婵娟。何须看仙槎，海上重还。好在金英玉屑，□为我、满泛金船。仍传语，横江秀石，□永锁三川。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;不应双睫。看尽人间花与雪。曾是当时。一朵红云拥日飞。
</font><p></p>
&nbsp;&nbsp;&nbsp;&nbsp;如今正好。万绿千红深处坐。也使春工。唤作天池五月风。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
