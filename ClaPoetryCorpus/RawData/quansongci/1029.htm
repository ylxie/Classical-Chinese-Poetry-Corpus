<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;李商英</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;庆朋良相遇，夷夏均欢，福沾绵宇。扶日勋高，更补天力巨。学造渊微，文赓三圣，被褒语。来自丹台，生逢华旦，身登仙路。
</font><p></p>
&nbsp;&nbsp;&nbsp;&nbsp;衮绣归来，水晶宫里，燕处超然，去天尺五。绿发朱颜，照青春如故。一粒刀圭，五更丹灶，与赤松游处。只恐看着蒲轮，趣上沙堤归去。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;腊残寒峭，渐近新正际。喜溢门阑蔼佳气。遇昌辰，符吉梦，岳渎呈祥瑞。知是天诞人间奇瑞。
</font><p></p>
&nbsp;&nbsp;&nbsp;&nbsp;文章推晁董，学擅卿云，高揭声猷缙绅里。上瀛洲册府，师表宗藩，华要地，俱是宸衷注意。
</font><p></p>
&nbsp;&nbsp;&nbsp;&nbsp;又何止看看便持荷。更寿为崆峒，广成同岁。
</font><p></p>
</ul><p></p>
<p align="center"><font face="黑体" size="3" color="#000080">洞仙歌</font></font></font></p>
<ul>
&nbsp;&nbsp;&nbsp;&nbsp;霓旌降节，缥缈蓬瀛里。前是骖鸾在人世。云衢沾圣泽，两地疏封，须信道，不减瑶台富贵。
</font><p></p>
&nbsp;&nbsp;&nbsp;&nbsp;兰帏称寿日，朱紫盈门，碧藕蟠桃奉甘旨。更何须，求大药饵服还丹，长不老，鹤骨仙标无比。
</font><p></p>
&nbsp;&nbsp;&nbsp;&nbsp;况壶天日月自延长，看几度人间，百年千岁。
</font><p></p>
</ul><p></p>
<p align="center"><font face="黑体" size="3" color="#000080">胜胜慢</font></font></font></p>
<ul>
&nbsp;&nbsp;&nbsp;&nbsp;笙簧缭绕，书鼓声喧，佳人对舞绣帘前。高卷铺衬，广列华筵。人人献香祝寿，捧流霞，永庆高年。名香k，睹重重华盖，金兽喷烟。
</font><p></p>
&nbsp;&nbsp;&nbsp;&nbsp;一愿皇恩频降，松柏对龟鹤，彭祖齐肩。二愿子子孙孙，尽贡三元，石崇富贵也休夸，陆地神仙。更三愿，愿年年佳庆，永保团圆。
</font><p></p>
</ul><p></p>
<p align="center"><font face="黑体" size="3" color="#000080">木兰花慢</font></font></font></p>
<ul>
&nbsp;&nbsp;&nbsp;&nbsp;喜琼筵乍启，似王母、宴瑶池。正珠履骈肩，群仙间坐，冰玉交辉。新词更兼旧曲，听歌声、宛转绕屏帏。一缕龙香水麝，满堂如彩云飞。
</font><p></p>
&nbsp;&nbsp;&nbsp;&nbsp;金卮主献宾酬。无算数醉如泥。诮不管山翁，霜髯皓鬓，为插花枝。更阑带花归去，有余香、冉冉惹人衣。
</font><p></p>
&nbsp;&nbsp;&nbsp;&nbsp;一枕华胥梦觉，恍然身在桃谷。
</font><p></p>
</ul><p></p>
<p align="center"><font face="黑体" size="3" color="#000080">胜胜慢</font></font></font></p>
<ul>
&nbsp;&nbsp;&nbsp;&nbsp;香浮椒柏，暖入酴酥，非烟晓生帘幕。绛阙真仙，来自五云楼阁。青霁路岐游遍，排冠归、水晶城郭。萧散处，有壶中日月，故园猿鹤。
</font><p></p>
&nbsp;&nbsp;&nbsp;&nbsp;好是朱颜难老，嬉游处，不减少年行乐。正好寻春，莫负燕期莺约。沉沉洞天向晚，按宫商、重调音乐。愿岁岁，听新声，笙歌院落。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
