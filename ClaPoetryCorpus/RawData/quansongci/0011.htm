<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;韦&nbsp;骧</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（惜春词）</font></span></font></font></p>
<ul>
&nbsp;&nbsp;&nbsp;&nbsp;人生可意。只说功名贪富贵。遇景开怀。且尽生前有限杯。
</font><p></p>
&nbsp;&nbsp;&nbsp;&nbsp;韶华几许。_声残无觅处。莫自因循。一片花飞减却春。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（劝饮词）</font></span></font></font></p>
<ul>
&nbsp;&nbsp;&nbsp;&nbsp;金貂贳酒。乐事可为须趁手。且醉青春。白发何曾饶贵人。
</font><p></p>
&nbsp;&nbsp;&nbsp;&nbsp;凤笙鼍鼓。况是桃花落红雨。莫诉觥筹。炊熟黄粱一梦休。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（止贪词）</font></span></font></font></p>
<ul>
&nbsp;&nbsp;&nbsp;&nbsp;鸾坡凤沼。轩冕倘来何足道。存养天真。安用浮名绊此身。
</font><p></p>
&nbsp;&nbsp;&nbsp;&nbsp;劳生逸老。摆脱纷华须是早。解绶眠云。林下何曾见一人。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（望仙词）</font></span></font></font></p>
<ul>
&nbsp;&nbsp;&nbsp;&nbsp;危楼引望。天气犹寒花未放。远思悠悠。芳草何年恨即休。
</font><p></p>
&nbsp;&nbsp;&nbsp;&nbsp;仙踪何处。此去蓬山多少路。春霭腾腾。更在瑶台十二层。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（春词）</font></span></font></font></p>
<ul>
&nbsp;&nbsp;&nbsp;&nbsp;帝城春媚。绿柳参天花照地。共荣升平。处处楼台歌板声。
</font><p></p>
&nbsp;&nbsp;&nbsp;&nbsp;香轮玉镫。驰骤芳郊争选胜。妙舞轻讴。扰乱春风卒未休。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和舒信道水心寺会次韵）</font></span></font></font></p>
<ul>
&nbsp;&nbsp;&nbsp;&nbsp;琼杯且尽清歌送。人生离合真如梦。瞬息又春归。回头光景非。
</font><p></p>
&nbsp;&nbsp;&nbsp;&nbsp;香喷金兽暖。欢意愁更短。白发不须量。从教千丈长。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font></font></font></p>
<ul>
&nbsp;&nbsp;&nbsp;&nbsp;岁华将暮，寒林萧索，极目冻云垂地。官梅忽见一枝芳，便顿觉、新春情味。
</font><p></p>
&nbsp;&nbsp;&nbsp;&nbsp;小筵开处，歌喉清婉，舞态蹁跹争媚。沈腰潘鬓两休论，共举白、何须惜醉。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（水仙花）</font></span></font></font></p>
<ul>
&nbsp;&nbsp;&nbsp;&nbsp;雕阑香砌。红紫妖韶何足计。争似幽芳。几朵先春蘸碧塘。
</font><p></p>
&nbsp;&nbsp;&nbsp;&nbsp;玉船金盏。谁谓花神情有限。绰约仙姿。仿佛江皋解佩时。
</font><p></p>
</ul><p></p>
<p align="center"><font face="黑体" size="3" color="#000080">洛阳春</font><span><font size="2" color="#FF00FF">（丁香花）</font></span></font></font></p>
<ul>
&nbsp;&nbsp;&nbsp;&nbsp;冷艳幽香奇绝。粉金裁雪。无端又欲恨春风，恨不解、千千结。
</font><p></p>
&nbsp;&nbsp;&nbsp;&nbsp;曲槛小池清切。倚烟笼月。佳人纤手傍柔条，似不忍、轻攀折。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（廷评庆寿）</font></span></font></font></p>
<ul>
&nbsp;&nbsp;&nbsp;&nbsp;漏新春消耗，柳眼微青，素梅犹小。帘幕轻寒，引炉烟袅袅。凤管雍容，雁筝清切，对绮筵呈妙。此际欢虞，门庭自有，辉光荣耀。
</font><p></p>
&nbsp;&nbsp;&nbsp;&nbsp;庆事难逢，世间须信，八十遐龄，古来稀少。况偶佳辰，是桑弧曾表。满奉金觥，暂停牙板，听雅歌精祷。惟愿增高，龟年鹤算，鸿恩紫诏。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（廷评拜官）</font></span></font></font></p>
<ul>
&nbsp;&nbsp;&nbsp;&nbsp;林叶阴浓，海云峰耸，夏景渐分。称画堂开宴，雍雍笑语，高年耆德，初拜君恩。汉相家声，一经传训，赏典今朝归庆门。清和昼，见香飘百和，乐按长春。
</font><p></p>
&nbsp;&nbsp;&nbsp;&nbsp;休论。万事纷纭。算寿考、乡闾能几人。况凤书才降，龟龄正永，莫辞金盏，一醉醺醺。萱草忘忧，榴花含笑，庭院风光如再新。成欢颂，愿齐坚桧柏，频奉丝纶。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
