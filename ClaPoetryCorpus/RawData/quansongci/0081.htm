<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;胡&nbsp;铨</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;匆匆春归没计遮。百年都似散余霞。持杯聊听浣溪沙。
</font><p></p>
&nbsp;&nbsp;&nbsp;&nbsp;但觉暗添双鬓雪，不知落尽一番花。东风寒似夜来些。
</font><p></p>
</ul><p></p>
<p align="center"><font face="黑体" size="3" color="#000080">转调定风波</font><span><font size="2" color="#FF00FF">（和答海南统领陈康时）</font></span></font></font></p>
<ul>
&nbsp;&nbsp;&nbsp;&nbsp;从古将军自有真。引杯看剑坐生春。扰扰介鳞何足扫。谈笑。纶巾羽扇典刑新。
</font><p></p>
&nbsp;&nbsp;&nbsp;&nbsp;试问天山何日定。伫听。雅歌长啸静烟尘。解道汾阳是人杰。见说。如今也有谪仙人。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（辛未七夕戏答张庆符）</font></span></font></font></p>
<ul>
&nbsp;&nbsp;&nbsp;&nbsp;银河牛女年年渡。相逢未款还忧去。珠斗欲阑干。盈盈一水间。
</font><p></p>
&nbsp;&nbsp;&nbsp;&nbsp;玉人偷拜月。苦恨匆匆别。此意愿天怜。今宵长似年。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;喜。庆符云：尝梦舅氏如梦囱也。予尝占庆符当弄瓦，赌主人。庆符来督，故词中具之\\
</font><p></p>
&nbsp;&nbsp;&nbsp;&nbsp;渭阳佳梦。瓦变成璋真妙弄。不是勾回。汤饼冤家唤得来。
</font><p></p>
&nbsp;&nbsp;&nbsp;&nbsp;不分利市。要我开尊真倒置。试问坡翁。此事如何著得侬。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（辛未九月望和答庆符）</font></span></font></font></p>
<ul>
&nbsp;&nbsp;&nbsp;&nbsp;百年强半。高秋犹在天南畔。幽怀已被黄花乱。更恨银蟾，故向愁人满。
</font><p></p>
&nbsp;&nbsp;&nbsp;&nbsp;招呼诗酒颠狂伴。羽觞到手判无算。浩歌箕踞巾聊岸。酒欲醒时，兴在卢仝碗。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font><span><font size="2" color="#FF00FF">（和答陈景卫望湖楼见忆）</font></span></font></font></p>
<ul>
&nbsp;&nbsp;&nbsp;&nbsp;千岩竞秀。西湖好是春时候。谁知梅雪飘零久。藏白收香，空袖和羹手。
</font><p></p>
&nbsp;&nbsp;&nbsp;&nbsp;天涯万里情难逗。眉峰岂为伤春皱。片愁未信花能绣。若说相思，只恐天应瘦。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（癸酉吉阳用山谷韵）</font></span></font></font></p>
<ul>
&nbsp;&nbsp;&nbsp;&nbsp;梦绕松江属玉飞。秋风莼美更鲈肥。不因入海求诗句，万里投荒亦岂宜。
</font><p></p>
&nbsp;&nbsp;&nbsp;&nbsp;青箬笠，绿荷衣。斜风细雨也须归。崖州险似风波海，海里风波有定时。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（和陈景卫忆西湖）</font></span></font></font></p>
<ul>
&nbsp;&nbsp;&nbsp;&nbsp;一忆西湖太瘦生。十年不到梦曾行。空魃缴烟霏晚，淡沲湖光雾e轻。
</font><p></p>
&nbsp;&nbsp;&nbsp;&nbsp;芳草远，暮云平。雨余空翠入帘明。梦回一饷难存济，这错都因自打成。
</font><p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（黄守座上用六一先生韵）</font></span></font></font></p>
<ul>
&nbsp;&nbsp;&nbsp;&nbsp;崖州何有水连空。人在浪花中。月屿一声横竹，云帆万里雄风。
</font><p></p>
&nbsp;&nbsp;&nbsp;&nbsp;多情太守，三千珠履，二肆歌钟。日下即归黄霸，海南长想文翁。
</font><p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（甲戌和陈景卫韵）</font></span></font></font></p>
<ul>
&nbsp;&nbsp;&nbsp;&nbsp;山浮海上青螺远，决C55B归鸿。闲倚东风。叠叠层云欲荡胸。
</font><p></p>
&nbsp;&nbsp;&nbsp;&nbsp;弄琴细写清江引，一洗愁容。木杪黄封。贤圣都堪日日中。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（和陈景卫忆梅）</font></span></font></font></p>
<ul>
&nbsp;&nbsp;&nbsp;&nbsp;我与梅花真莫逆，别来长恐因循。几年不见岭头春。栩然蝴蝶梦，魂梦竟非真。
</font><p></p>
&nbsp;&nbsp;&nbsp;&nbsp;浪蕊浮花空满眼，愁眉不展长颦。此君还似不羁人。月边风畔，千里淡相亲。
</font><p></p>
</ul><p></p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;谁念新州人老。几度斜阳芳草。眼雨欲晴时，梅雨故来相恼。休恼。休恼。今岁蕊枝能好。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（赠李都监侍儿，是夕歌六么）</font></span></font></font></p>
<ul>
&nbsp;&nbsp;&nbsp;&nbsp;十年目断鲸波阔。万里相逢歌怨咽。髻鬟春雾翠微重，眉黛秋山烟雨抹。
</font><p></p>
&nbsp;&nbsp;&nbsp;&nbsp;小槽旋滴真珠滑。断送一生花十八。醉中扶上木肠儿，酒醒梦回空对月。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（和曾检法海棠）</font></span></font></font></p>
<ul>
&nbsp;&nbsp;&nbsp;&nbsp;深深花院。雨虐风饕遍。只欠画屏并羽扇。谁领略春风面。
</font><p></p>
&nbsp;&nbsp;&nbsp;&nbsp;愁须诗酒相禁。少陵底事慵吟。不是为梅牵兴，怕渠恼乱春心。|<王介甫梅诗云：“少陵为尔牵诗兴，可是无心赋海棠。”故云>|
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（乙酉重九葛守坐上作）</font></span></font></font></p>
<ul>
&nbsp;&nbsp;&nbsp;&nbsp;宜霜开尽秋光老。感节物、愁多少。尘世难逢开口笑。满林风雨，一江烟水，飒爽惊吹帽。
</font><p></p>
&nbsp;&nbsp;&nbsp;&nbsp;玉堂金马何须道。且斗取、尊前玉山倒。燕寝香清官事了。紫萸黄菊，早罗红袂，花与人俱好。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
