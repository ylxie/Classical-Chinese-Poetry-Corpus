<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王齐愈</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（戏成六首・一）</font></span></font></font></p>
<ul>
&nbsp;&nbsp;&nbsp;&nbsp;玉肌香衬冰丝e。系丝冰衬香肌玉。纤指拂眉尖。尖眉拂指纤。
</font><p></p>
&nbsp;&nbsp;&nbsp;&nbsp;巧裁罗袜小。小袜罗裁巧。移步看尘飞。飞尘看步移。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（二）</font></span></font></font></p>
<ul>
&nbsp;&nbsp;&nbsp;&nbsp;吼雷催雨飞沙走。走沙飞雨催雷吼。波涨泻倾河。河倾泻涨波。
</font><p></p>
&nbsp;&nbsp;&nbsp;&nbsp;幌纱凉气爽。爽气凉纱幌。幽梦觉仙游。游仙觉梦幽。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（三）</font></span></font></font></p>
<ul>
&nbsp;&nbsp;&nbsp;&nbsp;兽喷香缕飞长昼。昼长飞缕香喷兽。迎日喜葵倾。倾葵喜日迎。卷帘双舞燕。燕舞双帘卷。清簟枕钗横。横钗枕簟清。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（四）</font></span></font></font></p>
<ul>
&nbsp;&nbsp;&nbsp;&nbsp;远香风递莲湖满。满湖莲递风香远。光鉴试新妆。妆新试鉴光。
</font><p></p>
&nbsp;&nbsp;&nbsp;&nbsp;棹穿花处好。好处花穿棹。明月咏歌清。清歌咏月明。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（五）</font></span></font></font></p>
<ul>
&nbsp;&nbsp;&nbsp;&nbsp;酒中愁说人留久。久留人说愁中酒。归梦要迟迟。迟迟要梦归。
</font><p></p>
&nbsp;&nbsp;&nbsp;&nbsp;旧衣香染袖。袖染香衣旧。封短托飞鸿。鸿飞托短封。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（六）</font></span></font></font></p>
<ul>
&nbsp;&nbsp;&nbsp;&nbsp;老人愁叹惊年早。早年惊叹愁人老。霜点鬓苍苍。苍苍鬓点霜。
</font><p></p>
&nbsp;&nbsp;&nbsp;&nbsp;酒杯停欲久。久欲停杯酒。杯酒唤眉开。开眉唤酒杯。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（初夏）</font></span></font></font></p>
<ul>
&nbsp;&nbsp;&nbsp;&nbsp;暑烦人困妆时午。午时初困人烦暑。新诗得酒因。因酒得诗新。
</font><p></p>
&nbsp;&nbsp;&nbsp;&nbsp;缕金歌眉举。举眉歌金缕。人妒月圆频。频圆月妒人。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（寄情）</font></span></font></font></p>
<ul>
&nbsp;&nbsp;&nbsp;&nbsp;黄金柳嫩摇丝软。永日堂堂掩。卷帘飞燕未归来。客去醉眠欹枕、残杯。眉山浅拂青螺黛。整整垂双带。水沈香熨窄衫轻。莹玉碧溪春溜、眼波横。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
