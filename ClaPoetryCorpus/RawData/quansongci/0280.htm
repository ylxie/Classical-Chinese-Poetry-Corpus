<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;莫&nbsp;将</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（十梅未开）</font></span></font></font></p>
<ul>
&nbsp;&nbsp;&nbsp;&nbsp;一枝和露珍珠贯。月下回来寻几遍。今朝忽见数枝开，未有十分如待伴。
</font><p></p>
&nbsp;&nbsp;&nbsp;&nbsp;新妆不比涂妃面。雪艳冰姿寒欲颤。外边多少扫春人，春信莫教容易断。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（晨景）</font></span></font></font></p>
<ul>
&nbsp;&nbsp;&nbsp;&nbsp;梅边晓景清无比。林下诗人呵冻指。玉龙留住麝脐烟，银漏滴残龙脑水。
</font><p></p>
&nbsp;&nbsp;&nbsp;&nbsp;晨光渐渐收寒气。昨夜遗箸犹在地。好生折赠镜中人，只恐绿窗慵未起。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（雪里）</font></span></font></font></p>
<ul>
&nbsp;&nbsp;&nbsp;&nbsp;清姿自是生寒瘦。更在春前并腊后。谁教六出巧遮藏，争似一番先透漏。
</font><p></p>
&nbsp;&nbsp;&nbsp;&nbsp;谢娘莫把翻衣袖。无限琼英飘玉L。开时朵朵见天真，可奈碧溪和粉溜。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（晴天）</font></span></font></font></p>
<ul>
&nbsp;&nbsp;&nbsp;&nbsp;寒梢雨里愁无那。林下开时宜数过。夕阳恰似过清溪，一树横斜疏影卧。
</font><p></p>
&nbsp;&nbsp;&nbsp;&nbsp;朱唇莫比桃花破。鬓袅黄金花欲堕。剩看春雪满空来，触处是花寻那个。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（风前）</font></span></font></font></p>
<ul>
&nbsp;&nbsp;&nbsp;&nbsp;寻梅莫背东风路。路在花前知去处。真香破鼻蓦然闻，试问幽丛知几步。
</font><p></p>
&nbsp;&nbsp;&nbsp;&nbsp;多情更被无寒助。万物枯时神物护。一枝和雪倚栏干，昨夜初开春信度。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（月下）</font></span></font></font></p>
<ul>
&nbsp;&nbsp;&nbsp;&nbsp;暗香浮动黄昏后。更是月明如白昼。看来都坐玉壶冰，折赠徐妃丹桂手。
</font><p></p>
&nbsp;&nbsp;&nbsp;&nbsp;赏酬风景无过酒。对影成三谁左右。劝君携取董妖娆，拱得醉翁香满袖。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（雨中）</font></span></font></font></p>
<ul>
&nbsp;&nbsp;&nbsp;&nbsp;花时人道多风雨。梅蕊都来无几许。何须飘洒湿芳心，粉面琳琅如泪注。
</font><p></p>
&nbsp;&nbsp;&nbsp;&nbsp;家童莫扫花阴土。留徘砹种ι下丁Ｈ艚萄嘧釉缦文啵径里馀香应满户。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（欲谢）</font></span></font></font></p>
<ul>
&nbsp;&nbsp;&nbsp;&nbsp;眼前欲尽情何限。风外南枝无一半。东君何事莫教开，及至如今都不管。
</font><p></p>
&nbsp;&nbsp;&nbsp;&nbsp;高楼三弄休吹趱。一片惊人肠欲断。杏花开后莫嫌衰，如豆青时君细看。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（吟咏）</font></span></font></font></p>
<ul>
&nbsp;&nbsp;&nbsp;&nbsp;前村雪里虽然早。争似横斜开处好。直饶隔水是江南，也恐一枝春未到。
</font><p></p>
&nbsp;&nbsp;&nbsp;&nbsp;延宾莫恨花阴小。见说芳林今古抱。集花潇洒洞天深，永夜玉山应自倒。
</font><p></p>
</ul><p></p>
<p align="center"><font face="黑体" size="3" color="#000080">木兰花</font><span><font size="2" color="#FF00FF">（望梅）</font></span></font></font></p>
<ul>
&nbsp;&nbsp;&nbsp;&nbsp;少陵长被花为恼。况是梅花非草草。临歧争奈不吟诗，此度诗人宜可老。诗成莫惜尊倒。不醉花前花解笑。醒时分付两三枝，酒后忆君清梦到。
</font><p></p>
</ul><p></p>
<p align="center"><font face="黑体" size="3" color="#000080">独脚令</font></font></font></p>
<ul>
&nbsp;&nbsp;&nbsp;&nbsp;绛唇初点粉红新。凤镜临妆已逼真。苒苒钗头香趁人。惜芳晨。玉骨冰姿别是春。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;宝钏缃裙上玉梯。云重应恨翠楼低。愁同芳草两萋萋。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;归梦悠r见未真。绣衾恰有暗香薰。五更分得楚台春。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
