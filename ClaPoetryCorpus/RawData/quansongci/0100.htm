<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王千秋</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（石城吊古）</font></span></font></font></p>
<ul>
&nbsp;&nbsp;&nbsp;&nbsp;吊古城头去。正高秋、霜晴木落，路通洲渚。欲问紫髯分鼎事，只有荒祠烟树。巫觋去、久无箫鼓。霸业荒凉遗堞坠，但苍崖、日阅征帆渡。兴与废，几今古。
</font><p></p>
&nbsp;&nbsp;&nbsp;&nbsp;夕阳细草空凝伫。试追思、当时子敬，用心良误。要约刘郎铜雀醉，底事遽争荆楚。遂但见、吴蜀烽举。致使五官伸脚睡，唤诸儿、昼取长陵土。遗此恨，欲谁语。
</font><p></p>
</ul><p></p>
<p align="center"><font face="黑体" size="3" color="#000080">沁园春</font><span><font size="2" color="#FF00FF">（晁共道侍郎生日）</font></span></font></font></p>
<ul>
&nbsp;&nbsp;&nbsp;&nbsp;豆蔻娇春，烟花羞暖，物华渐嘉。也不须莺怨，桃封绛萼，也不须蜂恨，兰郁金芽。料是东君，都将和气，分付清丰诗礼家。充闾庆，有青毡事业，丹凤才华。
</font><p></p>
&nbsp;&nbsp;&nbsp;&nbsp;乘槎。早上云霞。侍祠甘泉瞻羽车。试笑凭熊轼，嘉禾合穗，进思鱼钥，菡萏骈花。萧寇勋名，龚黄模样，入拜行趋堤上沙。今宵里，且觥船满棹，醉帽＿斜。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;夜久烛花暗，仙翁醉、丰颊缕红霞。正三行钿袖，一声金缕，卷茵停舞，侧火分茶。笑盈盈，溅汤温翠＿，折印启缃纱。玉笋缓摇，云头初起，竹龙停战，雨脚微斜。
</font><p></p>
&nbsp;&nbsp;&nbsp;&nbsp;清风生两腋，尘埃尽，留白雪、长黄芽。解使芝眉长秀，潘鬓休华。想竹宫异日，衮衣寒夜，小团分赐，新样金花。还记玉麟春色，曾在仙家。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（送汤）</font></span></font></font></p>
<ul>
&nbsp;&nbsp;&nbsp;&nbsp;正歌尘惊夜，斗乳回甘，暂醒还醉。再煮银瓶，试长松风味。玉手磨香，镂金檀舞，在寿星光里。翠袖微揎，冰瓷对捧，神仙标致。
</font><p></p>
&nbsp;&nbsp;&nbsp;&nbsp;记得拈时，吉祥曾许，一饮须教，百年千岁。况有阴功在，遍江东桃李。紫府春长，凤池天近，看提携云耳。积善堂前，年年笑语，玉簪珠履。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;心事几多白发，客情无数青山。廉纤细雨褪余寒。正是花期酒限。
</font><p></p>
&nbsp;&nbsp;&nbsp;&nbsp;一自瓶簪信杳，空留钿带香残。我今多病寄江干。瘦似东阳也惯。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;老去频惊节物，乱来依旧江山。清明雨过杏花寒。红紫芳菲何限。
</font><p></p>
&nbsp;&nbsp;&nbsp;&nbsp;春病无人消遣，芳心有酒摧残。此情拍手问阑干。为甚多愁我惯。
</font><p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（寿广文）</font></span></font></font></p>
<ul>
&nbsp;&nbsp;&nbsp;&nbsp;鹊起惊红雨，潮生涨碧澜。水晶城馆月方圆。谁唤骑鲸仙伯、下三山。
</font><p></p>
&nbsp;&nbsp;&nbsp;&nbsp;笔势翔鸾媚，词锋射斗寒。向来文价重贤关。便合批风支月、紫薇间。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（寄李公定）</font></span></font></font></p>
<ul>
&nbsp;&nbsp;&nbsp;&nbsp;流苏斗帐泥金额。我亦花前客。谪仙标韵胜琼枝。一咏一觞、常是得追随。
</font><p></p>
&nbsp;&nbsp;&nbsp;&nbsp;自从风借云帆便。冷落青楼宴。石桥风月也应猜。过尽中秋、不见晚归来。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（荷叶浦雪中作）</font></span></font></font></p>
<ul>
&nbsp;&nbsp;&nbsp;&nbsp;扁舟东下，正岁华将晚，江湖清绝。万点寒鸦高下舞，凝住一天云叶。映＿渔村，衡茅酒舍，淅沥鸣飞雪。壮怀兴感，悔将钗凤轻别。
</font><p></p>
&nbsp;&nbsp;&nbsp;&nbsp;遥望杰阁层楼，明眸艳，许把同心结。东畎西倾浑未定，终恐前盟虚设。k兽炉温，分霞酒满，此夕欢应狎。多情言语，又还知共谁说。
</font><p></p>
</ul><p></p>
<p align="center"><font face="黑体" size="3" color="#000080">青玉案</font><span><font size="2" color="#FF00FF">（送人赴黄冈令）</font></span></font></font></p>
<ul>
&nbsp;&nbsp;&nbsp;&nbsp;雪堂不远临皋路。怅仙伯、骑鲸去。燕麦桃花更几度。横桥虽在，种松无有，谁是关心处。
</font><p></p>
&nbsp;&nbsp;&nbsp;&nbsp;解鞍君到冬虽暮。传语无忘晒蓑句。起手栽花花定许。艺香披翠，灌红疏绿，趁取清明雨。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;迟日江山好，老去倦遨游。好天良夜，自恨无地可销忧。岂意绮窗朱户，深锁双双玉树，桃扇避风流。未暇泛沧海，直欲老温柔。
</font><p></p>
&nbsp;&nbsp;&nbsp;&nbsp;解檀槽，敲玉钏，泛清讴。画楼十二，梁尘惊坠彩云留。座上骑鲸仙友，笑我胸中磊块，取酒为浇愁。一举千觞尽，来日判扶头。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;阴檐雪在。小雨廉纤寒又魃贰Ｄ上危楼。楼迥空低雁更愁。
</font><p></p>
&nbsp;&nbsp;&nbsp;&nbsp;一杯浊酒。万事世间无不有。待早归田。欲买田无使鬼钱。
</font><p></p>
</ul><p></p>
<p align="center"><font face="黑体" size="3" color="#000080">风流子</font></font></font></p>
<ul>
&nbsp;&nbsp;&nbsp;&nbsp;同云垂六幕，啼乌静、风御玉妃寒。渐声入钓蓑，色侵书幌，似花如絮，结阵成团。倦游客，一番诗思苦，无算酒肠宽。黄竹调悲，绮衾人马岂堪梅蕊，索笑巡檐。
</font><p></p>
&nbsp;&nbsp;&nbsp;&nbsp;一杯知谁劝，空搔首、还是忆旧青毡。问素娥早晚，光射江干。待醉披鹤氅，高吟冰柱，剡溪何妨，乘兴空还。只恐橹声咿轧，栖鸟难安。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;云破碧。作霜天气西风急。西风急。一行征雁，数声横笛。
</font><p></p>
&nbsp;&nbsp;&nbsp;&nbsp;挑灯试问今何夕。柔肠底事愁如织。愁如织。紫苔庭院，悄无人迹。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;云叶舞。寒林浅淡围烟雨。围烟雨。三三两两，雁投沙渚。
</font><p></p>
&nbsp;&nbsp;&nbsp;&nbsp;征帆暂落知何所。短蓬静听舟人语。舟人语。夜寒如许，客能眠否。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;吹花何处。桃叶江头路。碧锦障泥冲暮雨。一霎峭寒如许。
</font><p></p>
&nbsp;&nbsp;&nbsp;&nbsp;归来索酒浇春。潮红秋水增明。却自不禁春恼，偎人低度歌声。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;短艇横烟渚。梦惊回、凄凉尚记，绿蓑鸣雨。拍塞愁怀人不解，只有黄鹂能语。复拟待、乘槎重去。无奈东君刚留客，张碧油、缓按香红舞。生怕我，顿遐举。
</font><p></p>
&nbsp;&nbsp;&nbsp;&nbsp;故溪冉冉春光度。想晚来、杨花云际，白苹无数。竹里樵青应是怪，目断鸣榔去路。料为我、羞烦鳞羽。好趁小蛮针线在，按纶巾、归唤松江渡。重系缆，醉眠处。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（和李清宇）</font></span></font></font></p>
<ul>
&nbsp;&nbsp;&nbsp;&nbsp;六幕冻云凝，谁翦玉花为雪。寒入竹窗茅舍，听琴弦声绝。
</font><p></p>
&nbsp;&nbsp;&nbsp;&nbsp;从他拂面去寻梅，香吐是时节。归晚楚天不夜，抹墙腰横日。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;明日发骊驹，共起为传杯绿。十岁女儿娇小，倚琵琶翻曲。
</font><p></p>
&nbsp;&nbsp;&nbsp;&nbsp;绝怜啄木欲飞时，弦响颤鸣玉。虽是未知离恨，亦晴峰微蹙。
</font><p></p>
</ul><p></p>
<p align="center"><font face="黑体" size="3" color="#000080">虞美人</font></font></font></p>
<ul>
&nbsp;&nbsp;&nbsp;&nbsp;琵琶弦畔春风面。曾向尊前见。彩云初散燕空楼。萧寺相逢各认、两眉愁。
</font><p></p>
&nbsp;&nbsp;&nbsp;&nbsp;旧时曲谱曾翻否。好在曹纲手。老来心绪怯么弦。出塞移船莫遣、到愁边。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（九日）</font></span></font></font></p>
<ul>
&nbsp;&nbsp;&nbsp;&nbsp;壮日遇重九，跃马□欢游。如今何事多感，双鬓不禁秋。目断五陵台路，无复临高千骑，鼓吹簇轻裘。霜露下南国，淮汉绕神州。
</font><p></p>
&nbsp;&nbsp;&nbsp;&nbsp;钓松鲈，斟郢酒，听吴讴。壮心铄尽，今夕重见紫茱羞。月落笳鸣沙碛，烽静人耕榆塞，此志恐悠悠。拟欲堕清泪，生怕菊花愁。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（荼＿）</font></span></font></font></p>
<ul>
&nbsp;&nbsp;&nbsp;&nbsp;流莺不许青春住。催得春归花亦去。何物慰侬怀。荼＿最后开。
</font><p></p>
&nbsp;&nbsp;&nbsp;&nbsp;青衫冰雪面。细雨斜桥见。莫浪送香来。等闲蜂蝶猜。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（海棠）</font></span></font></font></p>
<ul>
&nbsp;&nbsp;&nbsp;&nbsp;清明池馆。侧卧帘初卷。还是海棠开，睡未足、余酲满面。低头不语，浑似怨东风，心始吐，又惊飞，交现垂杨眼。
</font><p></p>
&nbsp;&nbsp;&nbsp;&nbsp;少陵情浅。花草题评遍。赋得恶因缘，没一字、聊通缱绻。黄昏时候，凝伫怯春寒，笼翠袖，减丰肌，脉脉情何限。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font><span><font size="2" color="#FF00FF">（简张德共）</font></span></font></font></p>
<ul>
&nbsp;&nbsp;&nbsp;&nbsp;黄栗留鸣春已暮。西园无著清阴处。昨日骤寒风又雨。花良苦。信缘吹落谁家去。
</font><p></p>
&nbsp;&nbsp;&nbsp;&nbsp;病起日长无意绪。等闲还与春相负。魏紫姚黄无恙否。栽培取。开时我欲听金缕。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（水仙）</font></span></font></font></p>
<ul>
&nbsp;&nbsp;&nbsp;&nbsp;开花借水，信天姿高胜，都无俗格。玉陇娟娟黄点小，//道书：玉女鼻端有黄点。依约西湖清魄。绿带垂腰，碧簪＿髻，索句撩元白。西清微笑，为渠模写香色。
</font><p></p>
&nbsp;&nbsp;&nbsp;&nbsp;常记月底风前，水沈肌骨，瘦不禁怜惜。生怕因循纷委地，仙去难寻踪迹。缥槛深栽，彤帏密护，不步轻抛释。等差休问，未容梅品悬隔。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;枝垂云碧长，心展鹅黄嫩。无力倚阑时，扫尽漫山杏。
</font><p></p>
&nbsp;&nbsp;&nbsp;&nbsp;玲珑影结阴，蕴藉香成阵。谁为祝东风，更莫催花信。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;花飞锦绣香，茗碾枪旗嫩。是处绿连云，又摘斑斑杏。
</font><p></p>
&nbsp;&nbsp;&nbsp;&nbsp;愁来苦酒肠，老去闲花阵。燕子不知人，尚说行云信。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;莺声恰恰娇，草色纤纤嫩。诗鬓已惊霜，镜叶慵拈杏。
</font><p></p>
&nbsp;&nbsp;&nbsp;&nbsp;因何积恨山，著底攻愁阵。春事到荼＿，还是无音信。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;睡起髻云松，枕印香腮嫩。愁思到眉尖，齿软尝新杏。
</font><p></p>
&nbsp;&nbsp;&nbsp;&nbsp;都无鱼雁书，又过莺花阵。宽尽缕金衣，说与伊争信。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;春江波面浑，春岸卢芽嫩。不见木兰舟，羞带骈枝杏。
</font><p></p>
&nbsp;&nbsp;&nbsp;&nbsp;轻绡＿泪痕，急雨冲花阵。暗祷紫姑神，觅个巴陵信。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;雄姿画麒麟，朽骨分蝼蚁。争似及生前，常为莺花醉。
</font><p></p>
&nbsp;&nbsp;&nbsp;&nbsp;云山静有情，天地宽无际。且放两眉开，万事非人意。
</font><p></p>
</ul><p></p>
<p align="center"><font face="黑体" size="3" color="#000080">生查子</font></font></font></p>
<ul>
&nbsp;&nbsp;&nbsp;&nbsp;功名竹上鱼，富贵槐根蚁。三万六千场，排日扶头醉。
</font><p></p>
&nbsp;&nbsp;&nbsp;&nbsp;高怀隘世间，壮气横天际。常是惜春残，不会东君意。
</font><p></p>
</ul><p></p>
<p align="center"><font face="黑体" size="3" color="#000080">解佩令</font><span><font size="2" color="#FF00FF">（木犀）</font></span></font></font></p>
<ul>
&nbsp;&nbsp;&nbsp;&nbsp;花儿不大，叶儿不美。只一段、风流标致。淡淡梳收，已赛过、骚人兰芷。古龙涎、怎敢□气。
</font><p></p>
&nbsp;&nbsp;&nbsp;&nbsp;开时无奈，风斜雨细。坏得来、零零碎碎。著意收拾，安顿在、胆瓶儿里。且图教//平声梦魂旖旎。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;唤云且住。莫作龙池舞。五月人间须好雨。为扫无边烦暑。
</font><p></p>
&nbsp;&nbsp;&nbsp;&nbsp;畦秧针绿重生。壶天表里俱清。林外桔槔闲挂，省渠多少心情。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font></font></font></p>
<ul>
&nbsp;&nbsp;&nbsp;&nbsp;阑干侧。当时我亦凝香客。凝香客。而今老大，鬓苍头白。
</font><p></p>
&nbsp;&nbsp;&nbsp;&nbsp;扬州梦觉浑无迹。旧游英俊今南北。今南北。断鸿沈鲤，更无消息。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;梦幻影泡有限，风花雪月无涯。莫分粗俗与精华。日醉石间松下。
</font><p></p>
&nbsp;&nbsp;&nbsp;&nbsp;菜尽邻家解与，杯空稚子能赊。通幽即步尽横斜。不问墩犹姓谢。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;者也之乎真太错，甘心吞棘吞蓬。有无俱尽见真空。炉锥难自荐，关捩只心通。
</font><p></p>
&nbsp;&nbsp;&nbsp;&nbsp;野鹤孤云元自在，刚论隐豹冥鸿。此身今在幻人宫。要将驴佛我，分付马牛风。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;＿玉偎香倚翠屏。当年常唤在凝春。岂知云雨散逡巡。
</font><p></p>
&nbsp;&nbsp;&nbsp;&nbsp;不止恨伊唯准拟，也先伤我太因循。而今头过总休论。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;亲染柔毛擘彩笺。自怜探得恶因缘。一尊重许笑凭肩。
</font><p></p>
&nbsp;&nbsp;&nbsp;&nbsp;往事已同花屡褪，新欢闻似月常圆。休休休更苦萦牵。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;征鸿翻塞影。怅悲秋人老，浑无佳兴。鸣蛩问酒病。更堆积愁肠，摧残诗鬓。起寻芳径。菊羞人、依丛半隐。又岂知、虚度重阳，浪阔渺无归恨。
</font><p></p>
&nbsp;&nbsp;&nbsp;&nbsp;无定。登高人远，戏马台闲，怨歌谁听。香肩醉凭。镇常是、笑得醒。到如今何在，西风凝伫，冠也无人为正。看他们、对插茱萸，恨长怨永。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（韩南涧生日）</font></span></font></font></p>
<ul>
&nbsp;&nbsp;&nbsp;&nbsp;红消梅雨润。正榴花照眼，荷香成阵。炉薰炷芳烬。记于门今日，长庚占庆。文ぱ藿酢ＰΠ嘌铩⒂米治次取９青云、快上黄扉，地□誉高英俊。
</font><p></p>
&nbsp;&nbsp;&nbsp;&nbsp;名盛。都期持橐，却借乘轺，布宣宽政。除书已进。归宠异，侍严近。且金船满酌，云翘低祝，□比椿龄更永。任月斜、未放笙歌，翠桐转影。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（和诸公赏心亭待月）</font></span></font></font></p>
<ul>
&nbsp;&nbsp;&nbsp;&nbsp;楼压层城，斜阳敛、帆收南浦。最好是、长江澄练，远山新雨。□□留连邀皓月，一堂高敞祛隆暑。问从来、佳赏有谁同，应难数。
</font><p></p>
&nbsp;&nbsp;&nbsp;&nbsp;舟横渡，车阗路。催酒进，麾灯去。放＿娥照座，不烦帘阻。已见天清无屏翳，更须潮上喧阗鼓。看波光、撩乱上樯竿，龙蛇舞。
</font><p></p>
</ul><p></p>
<p align="center"><font face="黑体" size="3" color="#000080">感皇恩</font></font></font></p>
<ul>
&nbsp;&nbsp;&nbsp;&nbsp;天气过烧灯，初闲人倦。晓色恿绣帘卷。聚星歌扇，一簇雪香琼软。寿杯争要把，从他满。
</font><p></p>
&nbsp;&nbsp;&nbsp;&nbsp;低低笑祝，年龄遐远。息驾无由遂公愿。东风吹喜，又做眉黄一点。便参g鹭入，常朝殿。
</font><p></p>
</ul><p></p>
<p align="center"><font face="黑体" size="3" color="#000080">青玉案</font></font></font></p>
<ul>
&nbsp;&nbsp;&nbsp;&nbsp;鸣＿欲引鱼龙戏。先自作、长江＿。头管一声天外起。群仙俱上，有人殊丽。认得分明是。
</font><p></p>
&nbsp;&nbsp;&nbsp;&nbsp;欲相问劳来无计。但隔炉烟屡凝睇。掷我胸前方寸纸。拥翘欲去。颦蛾还住。不尽徘徊意。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;惊鸥扑蔌。萧萧卧听鸣幽屋。窗明怪得鸡啼速。墙角烂//平声斑，一半露松绿。
</font><p></p>
&nbsp;&nbsp;&nbsp;&nbsp;歌楼管竹谁翻曲。丹唇冰面喷余馥。遗珠满地无人掬。归著红靴，踏碎一街玉。
</font><p></p>
</ul><p></p>
<p align="center"><font face="黑体" size="3" color="#000080">桃源忆故人</font></font></font></p>
<ul>
&nbsp;&nbsp;&nbsp;&nbsp;移灯背月穿金缕。合色鞋儿初做。却被阿谁将去。鹦鹉能言语。
</font><p></p>
&nbsp;&nbsp;&nbsp;&nbsp;朝来半作凌波步。可惜孤鸾□侣。若念玉纤辛苦。早与成双取。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（赵可大生日）</font></span></font></font></p>
<ul>
&nbsp;&nbsp;&nbsp;&nbsp;披锦泛江客，横槊赋诗人。气吞宇宙，当拥千骑静胡尘。何事折腰执版，久在泛莲幕府，深觉负平生。踉跄众人底，欲语复吞声。
</font><p></p>
&nbsp;&nbsp;&nbsp;&nbsp;庆垂弧，期赐杖，酒深倾。愿君大耐，碧眸丹颊百千龄。用即经纶天下，不用归谋三径，一笑友渊明。出处两俱得，斥`亦d鹏。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（圆子）</font></span></font></font></p>
<ul>
&nbsp;&nbsp;&nbsp;&nbsp;翠杓银锅＿夜游。万灯初上月当楼。溶溶琥碧流匙滑，璨璨珠著面浮。
</font><p></p>
&nbsp;&nbsp;&nbsp;&nbsp;香入手，暖生瓯。依然京国旧风流。翠娥且放杯行缓，甘味虽浓欲少留。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（蒸茧）</font></span></font></font></p>
<ul>
&nbsp;&nbsp;&nbsp;&nbsp;比屋烧灯作好春。先须歌舞赛蚕神。便将簇上如霜样，来饷尊前似玉人。
</font><p></p>
&nbsp;&nbsp;&nbsp;&nbsp;丝馅细，粉肌匀。从它犀＿破花纹。殷勤又作梅羹送，酒力消除笑语新。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（焦油）</font></span></font></font></p>
<ul>
&nbsp;&nbsp;&nbsp;&nbsp;买市宣和预赏时。流苏垂盖宝灯围。小铛烹玉鼓声随。
</font><p></p>
&nbsp;&nbsp;&nbsp;&nbsp;金弹玲珑今夕是，鳌山缥缈昔游非。马行遗老想沾衣。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（科斗）</font></span></font></font></p>
<ul>
&nbsp;&nbsp;&nbsp;&nbsp;灯火阑珊欲晓时。夜游人倦总思归。更须冰蛹替采丝。
</font><p></p>
&nbsp;&nbsp;&nbsp;&nbsp;玉篆古文光灿烂，花垂零露影参差。月寒烟淡最相宜。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（寿黄仲符）</font></span></font></font></p>
<ul>
&nbsp;&nbsp;&nbsp;&nbsp;人物又无双，余事锦机闲织。□就两都新赋，笑一生联缉。
</font><p></p>
&nbsp;&nbsp;&nbsp;&nbsp;来年秋色起鹏程，一举上晴碧。须洗玉荷为寿，助穿杨飞的。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;春前腊尾。问谁会开解，幽人心里。映竹精神，凌风标致，姑射昔闻今是。试妆竞看吹面，寄驿胜传缄纸。迥潇洒，更香来林表，枝横溪底。
</font><p></p>
&nbsp;&nbsp;&nbsp;&nbsp;谁为。停征骑。评蕙品兰，俱恐非同里。天意深怜，花神偏巧，持为翦冰裁水。拟唤绿衣来舞，只许苍官相倚。醉眠稳，尽参横月落，留连行李。
</font><p></p>
</ul><p></p>
<p align="center"><font face="黑体" size="3" color="#000080">喜迁莺</font></font></font></p>
<ul>
&nbsp;&nbsp;&nbsp;&nbsp;玉龙垂尾。望阙角＿i，如侵云里。明璧榱题，白银阶陛，平日世间无是。静久声鸣槛竹，夜半色侵窗纸。最奇处，尽巧妆枝上，低飞檐底。
</font><p></p>
&nbsp;&nbsp;&nbsp;&nbsp;当为。呼游骑。嗾犬擎苍，腰箭随邻里。藉草烹鲜，枯枝煎茗，点化玉花为水。未挹瑶台风露，且借琼林栖椅。眩银海，待斜披鹤氅，骑鲸寻李。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（二色梅）</font></span></font></font></p>
<ul>
&nbsp;&nbsp;&nbsp;&nbsp;蕊小雕琼，花明F蜡，天交一旦俱芳。丰J虽异，皆熨水沈香。应笑粉红堕紫，初未识、调粉涂黄。凭肩处，金钿玉珥，不数寿阳妆。
</font><p></p>
&nbsp;&nbsp;&nbsp;&nbsp;思量。谁比似，酥裁笋指，蜜翦蜂房。又何须酣酒，重暖瑶觞。且放侧堆金缕，骊山冷、来浴温汤。谁题品，青枝绿萼，俱未许升堂。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font><span><font size="2" color="#FF00FF">（登雨华台）</font></span></font></font></p>
<ul>
&nbsp;&nbsp;&nbsp;&nbsp;二分浓绿一分红。春事若为穷。醉袖＿香沾粉，公挽我、我扶公。
</font><p></p>
&nbsp;&nbsp;&nbsp;&nbsp;＿短帽，吐长虹。拟凌风。布金堆里，叠翠屏中，云月轻笼。
</font><p></p>
</ul><p></p>
<p align="center"><font face="黑体" size="3" color="#000080">临江仙</font></font></font></p>
<ul>
&nbsp;&nbsp;&nbsp;&nbsp;柳巷莺啼春未晓，画堂环佩珊珊。薰炉烘暖鹧鸪斑。寿杯须斗酌，舞袖正弓弯。
</font><p></p>
&nbsp;&nbsp;&nbsp;&nbsp;未说珥貂横玉事，勋名且勒燕然。归来方卜五湖闲。年年花月夜，沈醉绮罗间。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（白衫子）</font></span></font></font></p>
<ul>
&nbsp;&nbsp;&nbsp;&nbsp;叠雪裁霜越匀。美人亲翦称腰身。暑天宁数越罗春。
</font><p></p>
&nbsp;&nbsp;&nbsp;&nbsp;两臂轻笼燕玉腻，一胸斜露塞酥温。不教香汗湿歌尘。
</font><p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（小鹿鸣）</font></span></font></font></p>
<ul>
&nbsp;&nbsp;&nbsp;&nbsp;四俊乡书荐鹗，一夔漕府登贤。明年春晚柳如烟。看取胪传金殿。
</font><p></p>
&nbsp;&nbsp;&nbsp;&nbsp;册府牙签昼阅，词垣紫诰宵传。青楼买酒定无缘。且放金杯潋滟。
</font><p></p>
</ul><p></p>
<p align="center"><font face="黑体" size="3" color="#000080">醉落魄</font></font></font></p>
<ul>
&nbsp;&nbsp;&nbsp;&nbsp;能歌善谑。精神堆下人难学。疏帘清//下缺。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（和姚伯和）</font></span></font></font></p>
<ul>
&nbsp;&nbsp;&nbsp;&nbsp;风花南北知何据。常是将春负。海棠开尽野棠开。匹马崎岖还入、乱山来。
</font><p></p>
&nbsp;&nbsp;&nbsp;&nbsp;尊前人物胜前度。谁记桃花句。老来情事不禁浓。玉佩行云切莫、易丁东。
</font><p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（代简督伯和借《战国策》）</font></span></font></font></p>
<ul>
&nbsp;&nbsp;&nbsp;&nbsp;要津去去无由据。已分平生负。拟将怀抱向谁开。万水千山聊为、借书来。
</font><p></p>
&nbsp;&nbsp;&nbsp;&nbsp;玄都昼永闲难度。欲正书中句。黄琮丹璧已磨浓。发箧烦君早送、过桥东。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（次李圣予月中韵）</font></span></font></font></p>
<ul>
&nbsp;&nbsp;&nbsp;&nbsp;春漠漠。闲尽绮窗云幕。悔不车轮生四角。却成缘分薄。
</font><p></p>
&nbsp;&nbsp;&nbsp;&nbsp;想画鸦儿方学。小蹙恨人无托。不道月明谁共酌。这般情味恶。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（诸公要予出郊）</font></span></font></font></p>
<ul>
&nbsp;&nbsp;&nbsp;&nbsp;春漠漠。何处养花张幕。佩冷香残天一角。忍看罗袖薄。
</font><p></p>
&nbsp;&nbsp;&nbsp;&nbsp;两两鸳鸯难学。六六锦鳞空托。趁有余妍须细酌。东风情性恶。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（刘公宝生日）</font></span></font></font></p>
<ul>
&nbsp;&nbsp;&nbsp;&nbsp;玉立霞升，纵谈刘尹高支许。待为霖雨。小驻红莲府。
</font><p></p>
&nbsp;&nbsp;&nbsp;&nbsp;鹤健松坚，鸿宝初非误。玄都路。桃花栽取。来看千千度。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（春日）</font></span></font></font></p>
<ul>
&nbsp;&nbsp;&nbsp;&nbsp;何处春来，试烦君向垂杨看。万条轻线。已借鹅黄染。
</font><p></p>
&nbsp;&nbsp;&nbsp;&nbsp;弄日摇风，按舞知谁见。阳关远。一杯休劝。且放修眉展。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;何处春来，试烦君向梅梢看。寿阳妆面。漏泄春何限。
</font><p></p>
&nbsp;&nbsp;&nbsp;&nbsp;冷蕊疏枝，似恨春犹浅。收羌管。莫惊香散。留副□和愿。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;何处春来，试烦君向钗头看。舞翻飞燕。已拂春风面。
</font><p></p>
&nbsp;&nbsp;&nbsp;&nbsp;白玉圆钿，酌酒殷勤劝。深深愿。愿长□健。岁与春相见。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;何处春来，试烦君向盘中看。韭黄犹短。玉指呵寒翦。
</font><p></p>
&nbsp;&nbsp;&nbsp;&nbsp;犀＿调匀，更为双双卷。情何限。怕寒须暖。先酌黄金盏。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（席上呈梁次张）</font></span></font></font></p>
<ul>
&nbsp;&nbsp;&nbsp;&nbsp;笔力卷鲸海，人物冠麟台。向来朱邸千字，不省有惊雷。人似曲江风韵，刚要重来持节，不道玉堂浚摺＊叼错落，貂掩映，玉崔嵬。看公谈笑、长河千里静氛埃。散马昼闲榆塞，辫发春趋瑶陛，都出济川才。老子尚顽健，东阁亦时来。
</font><p></p>
</ul><p></p>
<p align="center"><font face="黑体" size="3" color="#000080">瑞鹤仙</font><span><font size="2" color="#FF00FF">（张四益生日）</font></span></font></font></p>
<ul>
&nbsp;&nbsp;&nbsp;&nbsp;夷吾在江左。罄毡裘俱＿，笑清边琐。遗民冀巾裹。个规模欲继，外人谁可。一花两果。晚占熊、材能更夥。试颁春、便有欢谣，声接月鞍烟＿。
</font><p></p>
&nbsp;&nbsp;&nbsp;&nbsp;`娑。已传丹诏，催上文石，□论炙{。＿弓□＿。□九域，措安妥。待缁衣重咏，履封光继，绿野从教昼锁。问黑头、当日三公，可能似我。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;水满方塘，三日雨、晓来方足。阑干外、锦衤朋初脱，新篁森玉。沃叶未干鸠妇去，余花时坠蜂儿逐。认去年、乳燕又双双，飞华屋。
</font><p></p>
&nbsp;&nbsp;&nbsp;&nbsp;红豆恨，归谁促。青鸾梦，惊难续。想多情犹记，碧笺新曲。白发欺人虽已老，短襟＿黛存余馥。且如今、一笑总休论，杯行速。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;璀璨雕笼洒笔，联翩荐鹗飞书。翻阶红药试妆梳。管取不言温树。
</font><p></p>
&nbsp;&nbsp;&nbsp;&nbsp;容我一杯为寿，看君九万鹏图。髻鬟人小串珠玑。岁岁绿窗朱户。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
