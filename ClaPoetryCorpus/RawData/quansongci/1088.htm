<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;赵希蓬</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;强将纸帐醉梅化。千劫应知作热沙。梦逐梨云迷去路，曲随杨柳到伊家。
</font><p></p>
&nbsp;&nbsp;&nbsp;&nbsp;客怀暗遣心头恨，醉眼休将口上夸。清晓酒醒人不见，离愁片片逐飞花。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;把定离觞不肯斟。闻君未醉尽衷情。丁香空结千般恨，柳线难萦一片心。
</font><p></p>
&nbsp;&nbsp;&nbsp;&nbsp;只把文章酬素愿，莫贪歌舞阻归程。凭君试问湘江竹，班是阿谁旧染成。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;长亭无路对孤斟。自古离家三日情。慷慨要酬平昔志，猖狂休起少年心。
</font><p></p>
&nbsp;&nbsp;&nbsp;&nbsp;兰闺寂寂空回首，松盖亭亭认去程。展转清宵成不寐，巫山有梦几时成。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font></font></font></p>
<ul>
&nbsp;&nbsp;&nbsp;&nbsp;温柔乡里睹春容。无语闲将脚带松。魂梦阳台迷暮雨，丰姿洛浦挹仙风。
</font><p></p>
&nbsp;&nbsp;&nbsp;&nbsp;追陪梅下黄昏路，仿佛槐安富贵宫。旧恨上心空有感，扫除全付一杯中。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;功名富贵，算到头，怎免委沟填壑。曳钓抱琴秋水畔，肯与微官空缚。五亩苍阴，一丘寒碧，说甚凌烟阁。静观物理，从他荣悴开落。
</font><p></p>
&nbsp;&nbsp;&nbsp;&nbsp;任待人谷鸣雏，不须歆艳，免使朝南岳。竹长松常与伴，更有寒梅堪约。夜且三更，西风万籁，入耳悲猿鹤。从头洗去，更无一点圭角。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font></font></font></p>
<ul>
&nbsp;&nbsp;&nbsp;&nbsp;昼永无人深院静。一枕春醒，犹未B62C临镜。帘卷新蟾光射影。连忙掠起蓬松鬓。
</font><p></p>
&nbsp;&nbsp;&nbsp;&nbsp;对景沉吟嗟没兴。薄幸不来，空把杯盘。休道妇人多水性。今宵独自言无定。
</font><p></p>
</ul><p></p>
<p align="center"><font face="黑体" size="3" color="#000080">南歌子</font></font></font></p>
<ul>
&nbsp;&nbsp;&nbsp;&nbsp;玉立亭亭树，水澌小小池。园林遍地幻珍奇。战罢奇鳞无数、满天飞。
</font><p></p>
&nbsp;&nbsp;&nbsp;&nbsp;云冻风威惨，天低月色微。红绡暖帐浅斟时。那更樽前清韵、听歌儿。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font></font></font></p>
<ul>
&nbsp;&nbsp;&nbsp;&nbsp;枕痕如薄Ｒ幌吆焐肉。睡起娇羞无语，远山坐对横轴。
</font><p></p>
&nbsp;&nbsp;&nbsp;&nbsp;烧香频祷祝。偷把简儿读。字在那人何在，泪珠飞下蔌蔌。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;干结青铜，根走石、参天古柏。最好是、苍阴不怕，火云如血。雪里直疑神物护，雨余任待霜皮湿。但只愁、涧底老风烟，无人识。
</font><p></p>
&nbsp;&nbsp;&nbsp;&nbsp;栋梁用。知难缺。轮锉玻俱非匹。望长松万丈，徂徕山北，一种刚姿ED3D样劲，共扶大厦斯翼。便作舟、归去也何愁，蓬莱隔。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;休羡莺花，春富贵、韶光九十。最好是、清秋时候，人间何夕。天上紫云车趣驾，殿中青鸟音传实。正女牛、南极一齐明，光相敌。
</font><p></p>
&nbsp;&nbsp;&nbsp;&nbsp;诗在手，堂趋北。染豪处，池翻黑。看回鸾飞诰，宠封新国。福比箕畴兼备五，寿除彭祖千中一。更好将、大衍数重推，来复日。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;七叶q开，正祈巧、穿针时节。织女不骖王母驾，谪生名阅。鹤算七旬书宝，鹊桥千丈飞银阙。更玳筵、银烛照红妆，神仙列。
</font><p></p>
&nbsp;&nbsp;&nbsp;&nbsp;歌宛转，莺调舌。番舞袖，风回雪。对寿觞频劝，寿星明洁。今日汉宫千岁药，明年唐殿长生月。问班衣、戏彩是何人，蓝袍客。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;缟兔黔乌，送不了、人间昏晓。问底事、红尘野马，浮生扰扰。万古未来千古往，人生得夫知多少。叹荣华、过眼只须臾，如风扫。
</font><p></p>
&nbsp;&nbsp;&nbsp;&nbsp;篱下菊，门前柳。身外事，杯中酒。肯教它萧瑟，负持螯手。漠漠江南天万里，白云人望何时到。倚西风、吼彻剑花寒，频搔首。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;何人四座环歌扇。平生有限何曾见。今日忽遭逢，流霞映脸红。
</font><p></p>
&nbsp;&nbsp;&nbsp;&nbsp;此恨凭谁语，梦逐巫山去。对景苦奔波，其如愁思何。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;慧刀挥处人头落。虹霓万道冲云脚。灭尽我人心，何劳向外寻。
</font><p></p>
&nbsp;&nbsp;&nbsp;&nbsp;白莲生火里，法忍无生死。忍辱两皆空，龟毛兔角同。
</font><p></p>
</ul><p></p>
<p align="center"><font face="黑体" size="3" color="#000080">渔家傲</font></font></font></p>
<ul>
&nbsp;&nbsp;&nbsp;&nbsp;怪见台星离紫极。果然揆左还虚席。明日人间逢七夕。真难得。生贤特也涓良日。
</font><p></p>
&nbsp;&nbsp;&nbsp;&nbsp;坐侯鲭人罕识。流璃都把宾筵秩。寿祝乔松谁与敌。珠落绎。樽前一列金钗十。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;熟见蟠桃几，岁阅大椿千。鞭鸾间出簇拥，仙仗蔼丝弦。落尽纨罗习气，都把诗书酝籍，忧念到闾阎。人物降崧岳，文采焕奎躔。
</font><p></p>
&nbsp;&nbsp;&nbsp;&nbsp;搏扶摇，游汗漫，气飘然。珠曹莲区区，州县步难淹。鹗荐交腾当路，凤诏飞来伊夕，称寿萃群仙。事业登黄阁，图绘上凌烟。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;劲节刚姿，谁与比、岁寒松柏。几度欲、排云呈腹，叩头流血。杜老爱君□谩苦，贾生流涕衣空湿。为国家、子细计安危，渊然识。
</font><p></p>
&nbsp;&nbsp;&nbsp;&nbsp;英雄士，非全阙。东南富，尤难匹。却甘心修好，无心逐北。螳怒空横林影臂，鹰扬不展秋空翼。但只将、南北限藩篱，长江隔。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;海阔何人，工剪水、飞花作雪。刚不北、秋高风劲，露凝霜洁。遍地直疑琼玉砌，对人恍在珠玑侧。比寻常、万翠与千红，浑然别。
</font><p></p>
&nbsp;&nbsp;&nbsp;&nbsp;梁园内，都休说。蓝关路，堆如积。把行人冻得，头颅如鳖。翡翠帘中杯潋滟，销金帐里姑情息。偶兴来、访戴起山阴，真相忆。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
