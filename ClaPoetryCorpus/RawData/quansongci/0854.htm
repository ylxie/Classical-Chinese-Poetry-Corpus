<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;楼&nbsp;采</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">瑞鹤仙</font></font></font></p>
<ul>
&nbsp;&nbsp;&nbsp;&nbsp;冻痕销梦草。又招得春归，旧家池沼。园扉掩寒峭。倩谁将花信，遍传深窈。追游趁早。便裁却、轻衫短帽。任残梅、飞满溪桥，和月醉眠清晓。
</font><p></p>
&nbsp;&nbsp;&nbsp;&nbsp;年小。青丝纤手，彩胜娇鬟，赋情谁表。南楼信杳。江云重，雁归少。记卫香嘶马，流红回岸，几度绿杨残照。想暗黄，依旧东风，灞陵古道。
</font><p></p>
</ul><p></p>
<p align="center"><font face="黑体" size="3" color="#000080">玉漏迟</font></font></font></p>
<ul>
&nbsp;&nbsp;&nbsp;&nbsp;絮花寒食路。晴丝I日，绿阴吹雾。客帽欺风，愁满画船烟浦。丝柱秋千散后，怅尘销、燕帘莺户。从问阻。梦云无准，鬓霜如许。
</font><p></p>
&nbsp;&nbsp;&nbsp;&nbsp;夜永绣阁藏娇，记掩扇传歌，翦灯留语。月约星期，细把花须频数。弹指一襟幽恨，谩空趁、啼鹃声诉。深院宇。黄昏杏花微雨。
</font><p></p>
</ul><p></p>
<p align="center"><font face="黑体" size="3" color="#000080">法曲献仙音</font></font></font></p>
<ul>
&nbsp;&nbsp;&nbsp;&nbsp;花匣么弦，象奁双陆，旧日留欢情意。梦到银屏，恨裁兰烛，香篝夜阑鸳被。料燕子重来地。桐阴销窗绮。
</font><p></p>
&nbsp;&nbsp;&nbsp;&nbsp;倦梳洗。晕芳钿、自羞鸾镜，罗袖冷，烟柳画栏半倚。浅雨压荼コ，指东风、芳事馀几。院落黄昏，怕春莺、惊笑憔悴。倩柔红约定，唤取玉箫同醉。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;人去玉屏间，逗晓柳丝风急。帘外杏花细雨，I春红愁湿。
</font><p></p>
&nbsp;&nbsp;&nbsp;&nbsp;单衣初试L尘罗，中酒病无力。应是绣床慵困，倚秋千斜立。
</font><p></p>
</ul><p></p>
<p align="center"><font face="黑体" size="3" color="#000080">二郎神</font></font></font></p>
<ul>
&nbsp;&nbsp;&nbsp;&nbsp;露床转玉，唤睡醒、绿云梳晓。正倦立银屏，新宽衣带，生怯轻寒料峭。闷绝相思无人问，但怨入、墙阴啼鸟。嗟露屋销春，晴风暄昼，柳轻梅小。人悄。日长谩忆，秋千嬉笑。怅烬冷炉薰，花深莺静，帘箔微红醉袅。带结留诗，粉痕销帕，情远窃香年少。凝恨极，尽日凭高目断，淡烟芳草。
</font><p></p>
</ul><p></p>
<p align="center"><font face="黑体" size="3" color="#000080">玉楼春</font></font></font></p>
<ul>
&nbsp;&nbsp;&nbsp;&nbsp;东风破晓寒成阵。曲锁沈香簧语嫩。凤钗敲枕玉声圆，罗袖拂屏金缕褪。
</font><p></p>
&nbsp;&nbsp;&nbsp;&nbsp;云头雁影占来信。歌底眉尖萦浅晕。淡烟疏柳一帘春，细雨遥山千叠恨。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
