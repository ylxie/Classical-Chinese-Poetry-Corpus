<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;仲&nbsp;殊</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;晓日迎凉，烟华生翠，玉麟香转风轻。细丝钧管，罗绮拥芝庭。竞折蟠桃献寿，雨露罩，春下仙瀛。碧池上，龟游鹤舞，一曲奏长生。
</font><p></p>
&nbsp;&nbsp;&nbsp;&nbsp;当年。嘉庆会，兰江秀气，星昴光灵。奄奕世余徽，同降元精。此日中吴太守，看看秉、廊庙钧衡。麒麟阁，功名第一，从此入丹青。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;德感元精，岳方孕秀，才明渊智神兼授。飞鸣早应舜韶来，五符千骑难淹久。熊梦开祥，龟文献寿。龙香卷雾摇东斗。南天为现老人星，一时顶礼抬双神。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font></font></font></p>
<ul>
&nbsp;&nbsp;&nbsp;&nbsp;三月迟迟，牡丹时节，算来淑景方融。板舆闲暇，香雾锁花宫。曾侍瑶池宴席，三千女，深浅匀红。轻含笑，尊前认得，阿母旧慈容。
</font><p></p>
&nbsp;&nbsp;&nbsp;&nbsp;倾心。齐献寿，一时倾倒，春在杯中。戏彩衣间作，喜气重重。更有天仙寄语，教皓鹤、双舞云空。人长命，花枝长在，岁又东风。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;报一阳初动，二五q疏，履长时候。大昴星精，宛分灵储秀。早运钧衡，亟还貂衮，向载歌成后。书展仪形，承华羽翼，恩深惟旧。
</font><p></p>
&nbsp;&nbsp;&nbsp;&nbsp;天眷难留，片帆归去，e水柯山，故人携手。枕月眠云，老华胥闲书。夕宴朝欢，况当加庆，献我公眉寿。五福千祥，山长水远，一樽芳酒。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;英花万蕊。醒□丹房玄石髓。烟驾来时。一勺仙翁手自随。
</font><p></p>
&nbsp;&nbsp;&nbsp;&nbsp;旋煎松火。始觉醍醐直可可。扶起精神。洞里天闲日月新。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;峻岳储灵，仙才命世。一枝便折东堂桂。丹霄岐路出蓬瀛，荀池便是翱翔地。
</font><p></p>
&nbsp;&nbsp;&nbsp;&nbsp;香吐金猊，樽浮绿蚁。笙歌燕喜簪缨贵。松椿愿副况廷心，临梅更待和羹味。
</font><p></p>
</ul><p></p>
<p align="center"><font face="黑体" size="3" color="#000080">斗百花近拍</font></font></font></p>
<ul>
&nbsp;&nbsp;&nbsp;&nbsp;九凤啸歌苑转。鹤舞长生排遍。采衣朱绂。醉挹绮园彭羡。香在云头，星宫寿纪重新，东斗瑞光昏见。嘉庆留西宴。酒乍醒时，便拥一封归传。雨露旧恩，长沙再膺天眷。还了宫符，前席受取丁宁，功业算来何晚。
</font><p></p>
</ul><p></p>
<p align="center"><font face="黑体" size="3" color="#000080">鹊踏枝</font></font></font></p>
<ul>
&nbsp;&nbsp;&nbsp;&nbsp;几日中元初过复。七叶q疏，佳气生晴书。称庆源深流福厚。天精储粹干星斗。
</font><p></p>
&nbsp;&nbsp;&nbsp;&nbsp;喜人高堂罗燕豆。风弄微凉，帘幕披香绣。暂倩灵龟言永寿。蟠桃花送长生酒。
</font><p></p>
</ul><p></p>
<p align="center"><font face="黑体" size="3" color="#000080">鹊踏枝</font></font></font></p>
<ul>
&nbsp;&nbsp;&nbsp;&nbsp;一霎雕栏疏雨罢。三月十三，曾是寒食夜。尽日暖香熏柏麝。西施醉起留归驾。
</font><p></p>
&nbsp;&nbsp;&nbsp;&nbsp;酒满玻璃花艳冶。莫负春心，快饮千钟罢。春在燕堂帘幕下。年芳不问东君借。
</font><p></p>
</ul><p></p>
<p align="center"><font face="黑体" size="3" color="#000080">柳垂金</font></font></font></p>
<ul>
&nbsp;&nbsp;&nbsp;&nbsp;中春天气禁烟暖。余七叶，丹q未卷。海岳灵辉储庆远。降非熊，运符亨旦。
</font><p></p>
&nbsp;&nbsp;&nbsp;&nbsp;宝雾香凝，非锦筵红荐。永算金尊屡满，酒里千年春烂漫。共朱颜，镇长相见。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;耐老花间的子，长生海里明珠。南天星象降真符。五福同行同住。
</font><p></p>
&nbsp;&nbsp;&nbsp;&nbsp;秀骨养成犀顶，被人唤作龙驹。传家事业有诗书。富贵功名看取。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;乙未河清九曲，神霄瑞降群仙。唯公珠宠最华年。高侍玉皇香案。
</font><p></p>
&nbsp;&nbsp;&nbsp;&nbsp;富贵鹏程九万，康宁鹤算三千。功成拔宅上青天，愿厕庭中鸡犬。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（寿吴书监）</font></span></font></font></p>
<ul>
&nbsp;&nbsp;&nbsp;&nbsp;延陵福绪，蔼遗芳余庆，直至如今。帝锡朋龟曾献策，早揖丹桂华簪。一代荣名，三州遗爱，留入歌吟。归来湖山付得，依旧闲心。
</font><p></p>
&nbsp;&nbsp;&nbsp;&nbsp;延赏报德推封。名迁书临，喜天恩垂临。拜舞龙香迁注想，丹阙拖紫垂金。酒满霞觞，期君眉寿，千岁与披衿。年年风月，两行门外桐阴。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font></font></font></p>
<ul>
&nbsp;&nbsp;&nbsp;&nbsp;仙郎心似长江阔。妾意如、波间明月。相随定、一带向东流，共宴乐、无时暂歇。
</font><p></p>
&nbsp;&nbsp;&nbsp;&nbsp;长生只在长欢悦。除此外、总应虚设。笙歌里、身住几何年，十字儿、头边下撇。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font></font></font></p>
<ul>
&nbsp;&nbsp;&nbsp;&nbsp;凤帘舞带花铺绣。水沉暖、祥烟迷书。凤街灯照蕊珠筵，韵双g、钧声已奏。
</font><p></p>
&nbsp;&nbsp;&nbsp;&nbsp;绮罗人劝千秋寿。吉祥满、十分芳酒。愿人间、嘉庆一千年，共南极、东华长久。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;过灵香一炷，燕馆清虚，晚窗风细。雨入园林，荡凝烟摇曳。天上春融，暖移残腊，早信音来至。宫粉龙香，一时尤耄江梅轻蕊。
</font><p></p>
&nbsp;&nbsp;&nbsp;&nbsp;人在瑶山，九仙书府，静与义皇，澹然相对。锦琴无声，鼓一轩和气。丹枝高枝，旧香芬馥，惹赐袍春翠。再揖文章，声名定与，渊云相继。
</font><p></p>
</ul><p></p>
<p align="center"><font face="黑体" size="3" color="#000080">步蟾宫</font></font></font></p>
<ul>
&nbsp;&nbsp;&nbsp;&nbsp;长庚星驭重来日，结灵秀、东阳清骨。过中秋，两夜水犹圆，五福降、先宫第一。鹤书新自金门出。乍受得、王宫缨绂。更登仙。上与长年，倩东斗、真人按笔。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;骤西风凄惨，秋昊平分，晚收清书。素月潜生，倚危墙时候。渐照芳樽，前中孤影，喜暂时为友。醉学吴儿，狂歌乱拍，蹁跹双袖。
</font><p></p>
&nbsp;&nbsp;&nbsp;&nbsp;堪叹从来，误了词赋，进取才能，桂枝难勾。纵得虚名，与平生相负。缰锁尘埃，愿怀圭组，强剑眉低首。平地神仙，清凉世界，君曾知否。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font></font></font></p>
<ul>
&nbsp;&nbsp;&nbsp;&nbsp;望金华真界，宝婺星垣，瑞符玄动。羽葆来游，有八鸾环拥。日在龙房，下弦平月，见崧岳生申。天上三奇，人间五福，一齐景宠。
</font><p></p>
&nbsp;&nbsp;&nbsp;&nbsp;骞树七台，紫微金简，授延年，大椿腾颂。玉液称觞，引长生歌送。彩雾笼云，舞香花萼，降蕊珠仙众。太史多才，功成异日，鸣箫双凤。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
