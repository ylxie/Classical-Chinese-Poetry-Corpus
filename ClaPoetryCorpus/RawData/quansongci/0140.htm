<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;卢&nbsp;炳</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;晚天清楚，扫太虚纤翳，凉生江曲。四顾青冥天地阔，惟有残霞孤鹜。山气凝蓝，汀烟引素，竦竦浮群木。白苹风定，波澄万顷寒玉。
</font><p></p>
&nbsp;&nbsp;&nbsp;&nbsp;时有一叶渔舟，收纶垂钓，来往何幽独。短发萧萧襟袖冷，便觉都无袢溽。曳杖归来，夜深人悄，月照鳞鳞屋。藤床一枕，迥然清梦无俗。
</font><p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></font></font></p>
<ul>
&nbsp;&nbsp;&nbsp;&nbsp;余霞散绮，明河翻雪。隐隐鹊桥初结。牛朗织女两逢迎，□胜却、人间欢悦。
</font><p></p>
&nbsp;&nbsp;&nbsp;&nbsp;一宵相会，经年离别。此语真成浪说。细思怎得似嫦娥，解独宿、广寒宫阙。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;兰蕙心情，海棠韵度，杨柳腰肢。步稳金莲。手纤春笋，肤似凝脂。
</font><p></p>
&nbsp;&nbsp;&nbsp;&nbsp;歌声舞态都宜。拚著个、坚心共伊。无奈相思，带围宽尽，说与教知。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（蜡梅）</font></span></font></font></p>
<ul>
&nbsp;&nbsp;&nbsp;&nbsp;雅淡精神，铅黄未洗，犹带残妆。春艳一枝，鹅儿颜色，染就纤裳。
</font><p></p>
&nbsp;&nbsp;&nbsp;&nbsp;月移影转南窗。特地送、些儿暗香。宿酒初醒，这般滋味，梦断池塘。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春寂寂。节物又催寒食。楼上卷帘双燕入。断魂愁似织。
</font><p></p>
&nbsp;&nbsp;&nbsp;&nbsp;门外雨余风急。满地落英湿。好梦惊回无处觅。天涯芳草碧。
</font><p></p>
</ul><p></p>
<p align="center"><font face="黑体" size="3" color="#000080">谒金门</font></font></font></p>
<ul>
&nbsp;&nbsp;&nbsp;&nbsp;春事寂。苦笋鲥鱼初食。风卷绣帘飞絮入。柳丝萦似织。
</font><p></p>
&nbsp;&nbsp;&nbsp;&nbsp;迅速韶光去急。过雨绿阴忧湿。回首旧游何处觅。远山空伫碧。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（送客）</font></span></font></font></p>
<ul>
&nbsp;&nbsp;&nbsp;&nbsp;门巷寂。梅豆微酸怯食。别恨萦心愁易入。寸肠如网织。
</font><p></p>
&nbsp;&nbsp;&nbsp;&nbsp;去橹咿哑声急。泪滴春衫轻湿。尺素待凭鱼雁觅。远烟凝处碧。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;水阁无尘午昼长。薰风十里藕花香。一番疏雨酿微凉。
</font><p></p>
&nbsp;&nbsp;&nbsp;&nbsp;旋点新茶消睡思，不将＿X恼诗肠。阑干倚遍挹湖光。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;绿遍芳郊木。早红褪香干，堪叹韶华瞬目。薄＿东皇缘底事，得恁匆匆去速。正永日、初长晴淑。忧忆夜来成梦处，记分明、浑似瑶台宿。人语静，燕双逐。
</font><p></p>
&nbsp;&nbsp;&nbsp;&nbsp;纱窗一炷沈烟馥。拚淋浪剧饮，高枕春酲草屋。无计留春添怅望，空写新词叠幅。算负却、照妆画烛。欲说萦心些个事，恐教人、蹙损眉峰绿。慵倚遍，画阑曲。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（和韵）</font></span></font></font></p>
<ul>
&nbsp;&nbsp;&nbsp;&nbsp;梦回小枕＿寒玉。博山香暖沈烟续。帷薄怯轻纱。风牵幌带斜。
</font><p></p>
&nbsp;&nbsp;&nbsp;&nbsp;夜窗云影细。月送花阴至。身世在陶唐。闲愁不挂肠。
</font><p></p>
</ul><p></p>
<p align="center"><font face="黑体" size="3" color="#000080">好事近</font></font></font></p>
<ul>
&nbsp;&nbsp;&nbsp;&nbsp;庭院欲昏黄，秋思恼人情乱。宝瑟试弹新曲，更与谁同伴。
</font><p></p>
&nbsp;&nbsp;&nbsp;&nbsp;阳台魂梦杳无踪，奴住巫山畔。不似楚襄云雨，俏输他一半。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;传消寄息。咫尺还如千里隔。欲见无由。惹起新愁与旧愁。
</font><p></p>
&nbsp;&nbsp;&nbsp;&nbsp;情怀如醉。＿枕连宵终不寐。无奈相思。此恨凭谁说与伊。
</font><p></p>
</ul><p></p>
<p align="center"><font face="黑体" size="3" color="#000080">画堂春</font></font></font></p>
<ul>
&nbsp;&nbsp;&nbsp;&nbsp;轻红桃杏斗娇妍。晓来葱茜祥烟。霓旌绛节下云天。行地神仙。
</font><p></p>
&nbsp;&nbsp;&nbsp;&nbsp;盛事频封锦诰，歌声齐劝金莲。教从沧海变桑田。富贵长年。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寿老人）</font></span></font></font></p>
<ul>
&nbsp;&nbsp;&nbsp;&nbsp;弱水蓬莱真胜地，祥烟闪烁霓旌。瑶池欢会下云Z。康宁新喜事，淑善旧家声。
</font><p></p>
&nbsp;&nbsp;&nbsp;&nbsp;戏彩捧觞真乐事，蟠桃献寿千春。从今更愿子孙荣。加恩封锦诰，学道诵黄庭。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;秋色人家，夕阳洲渚。西风催过黄华渡。江烟引素忽飞来，水禽破暝双双去。
</font><p></p>
&nbsp;&nbsp;&nbsp;&nbsp;奔走红尘，栖迟羁旅。断肠犹忆江南句。白云低处雁回峰，明朝便踏潇湘路。
</font><p></p>
</ul><p></p>
<p align="center"><font face="黑体" size="3" color="#000080">杏花天</font></font></font></p>
<ul>
&nbsp;&nbsp;&nbsp;&nbsp;镂冰翦玉工夫费。做六出、飞花乱坠，舞风情态谁相似。算只有、江梅可比。
</font><p></p>
&nbsp;&nbsp;&nbsp;&nbsp;极目处、＿瑶万里。海天阔、清寒似水。从教高卷珠帘起。看三白、年丰瑞气。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（题蒲圻景星亭上慕容宰）</font></span></font></font></p>
<ul>
&nbsp;&nbsp;&nbsp;&nbsp;华亭新伟观，胜地得高雄。凭栏徒倚要眇，万里景无穷。好是江流萦绕，那更云天舒阔，叠嶂倚晴空。眼界无尽藏，怀抱有清风。
</font><p></p>
&nbsp;&nbsp;&nbsp;&nbsp;主人贤，开绮席，泛金钟。放怀一笑，许我满酌醉颜红。只恐玺书即下，促起飞凫东去，行作黑头公。还记今朝客，曾待一杯同。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font></font></font></p>
<ul>
&nbsp;&nbsp;&nbsp;&nbsp;初过清明春昼长。紫红香雾蔼华堂。朱颜阿母逢生旦，彩戏儿孙捧寿觞。
</font><p></p>
&nbsp;&nbsp;&nbsp;&nbsp;齐祝颂，喜平康。天教两鬓正苍苍。壶中日月应长久，笑看蟠桃几度芳。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font></font></font></p>
<ul>
&nbsp;&nbsp;&nbsp;&nbsp;石榴裙束纤腰袅。金莲稳衬弓靴小。娇I□羞人。
</font><p></p>
&nbsp;&nbsp;&nbsp;&nbsp;伞低遮半身。恩情如纸薄。方信当初错。邂逅苦匆匆。还疑是梦中。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font></font></font></p>
<ul>
&nbsp;&nbsp;&nbsp;&nbsp;雅淡容仪，温柔情性。偏伊赋得多风韵。明眸剪水玉为肌，凤鞋弓小金莲衬。
</font><p></p>
&nbsp;&nbsp;&nbsp;&nbsp;相见虽频，欢娱无定。蛮笺写了凭谁问。坚心好事有成时，须教人道都相称。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;池馆闲凝目。有玉人、向晚妖娆，洗妆梳束。雅淡容仪妃子样，羞使胭脂点触，莹冰雪、精神难掬。好是月明微露下，似晚凉、初向清泉浴。好对我，笑羞缩。
</font><p></p>
&nbsp;&nbsp;&nbsp;&nbsp;好风拂面浑无俗。更撩人清与，异香芬馥。惹起新愁无著处，细与端相未足。俏不忍、游蜂飞扑。可惜伊家娇媚态，问天公、底事教幽独。待拉向，锦屏曲。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;风驭过姑射，云佩挹浮丘。丁宁月姊，为我澄霁一天秋。尽展冰奁玉鉴，要看瑶台银阙，万里冷光浮。分与世间景，好在水边楼。
</font><p></p>
&nbsp;&nbsp;&nbsp;&nbsp;想霓裳。呈妙舞，起清讴。蓝桥何处，试寻玉杵恣追游。拟待铅霜捣就，缓引琼浆沈醉，谁信是良筹。长啸跨鲸背，不必愿封留。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（赓何显夫小舟有景）</font></span></font></font></p>
<ul>
&nbsp;&nbsp;&nbsp;&nbsp;红荻黄芦秋已老，妆点楚江头。更有吴姬拨小桡。来往自妖娆。
</font><p></p>
&nbsp;&nbsp;&nbsp;&nbsp;款款舣舟临别岸，短缆系花梢。料得前身是莫愁。依旧有风流。
</font><p></p>
</ul><p></p>
<p align="center"><font face="黑体" size="3" color="#000080">朝中措</font></font></font></p>
<ul>
&nbsp;&nbsp;&nbsp;&nbsp;晓来天气十分凉。时候近重阳。村落人家潇洒。篱菊有芬芳。
</font><p></p>
&nbsp;&nbsp;&nbsp;&nbsp;年来渐觉，诗肠愈窄，酒量偏狂。好景不须放过，何妨一醉千觞。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;一见情怀便雅投。尊前成密约，意绸缪。已成行计理归舟。空相忆，无计为伊留。
</font><p></p>
&nbsp;&nbsp;&nbsp;&nbsp;执别话离愁。萦牵滋味恶，在心头。而今无奈阻欢游。些子事，此恨两悠悠。
</font><p></p>
</ul><p></p>
<p align="center"><font face="黑体" size="3" color="#000080">玉团儿</font><span><font size="2" color="#FF00FF">（用周美成韵）</font></span></font></font></p>
<ul>
&nbsp;&nbsp;&nbsp;&nbsp;绿云慢绾新梳束。这标致、诸余不俗。邂逅相逢，情怀雅合，全似深熟。
</font><p></p>
&nbsp;&nbsp;&nbsp;&nbsp;耳边笑语论心曲。把不定、红生脸肉。若得同欢，共伊偕老，心事忒足。
</font><p></p>
</ul><p></p>
<p align="center"><font face="黑体" size="3" color="#000080">醉蓬莱</font><span><font size="2" color="#FF00FF">（上南安太守庚戌正月）</font></span></font></font></p>
<ul>
&nbsp;&nbsp;&nbsp;&nbsp;正春回紫陌，瑞霭飞浮，暖风轻扇。皓月初圆，觉严城寒浅。彩结鳌山，纱笼银烛，与□花争艳。午夜融和，红莲万顷，一齐开遍。
</font><p></p>
&nbsp;&nbsp;&nbsp;&nbsp;讼简民熙，史君行乐，簇拥朱轮，旌旗辉暖。鼎沸笙歌，遏行云不散。咫尺泥封，促朝天陛，侍玉皇香案。来岁元宵。龙灯影里，金杯宜劝。
</font><p></p>
</ul><p></p>
<p align="center"><font face="黑体" size="3" color="#000080">一翦梅</font><span><font size="2" color="#FF00FF">（元宵）</font></span></font></font></p>
<ul>
&nbsp;&nbsp;&nbsp;&nbsp;灯火楼台万斛莲。千门喜笑，素月婵娟。几多急＿与繁弦。巷陌骈阗。毕献芳筵。
</font><p></p>
&nbsp;&nbsp;&nbsp;&nbsp;乐与民偕五马贤。绮罗丛里，一簇神仙。传柑雅宴约明年。尽夕留连。满泛金船。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;碧眼真仙，算元住、蓬莱宫里。记当日、等闲跨鹤，人间游戏。要把忠勋扶帝业，更将姓字联宗系。拥朱轮、特地为民来，诗书帅。
</font><p></p>
&nbsp;&nbsp;&nbsp;&nbsp;千里地，都和气。十万户，生欢喜。祝黄堂眉寿，歌谣鼎沸。莫惜春醅供燕豆，便承芝检朝天陛。看云屏、隔坐并貂蝉，双清贵。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（上沈y）</font></span></font></font></p>
<ul>
&nbsp;&nbsp;&nbsp;&nbsp;再拜识英度，喜气觉飞浮。神清骨秀，元是蓬莱谪仙流。盖去冲摩霄汉。刚向平分风月，半剌岭南州。素蕴未施展，阔步尚淹留。
</font><p></p>
&nbsp;&nbsp;&nbsp;&nbsp;从此去，朝帝阙，侍宸旒。论思献替、要须直与古人侔。好是羽仪朝著，勒就鼎彝勋业，却伴赤松游。曳杖太湖曲，笑傲八千秋。
</font><p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（木犀）</font></span></font></font></p>
<ul>
&nbsp;&nbsp;&nbsp;&nbsp;玻璃翦叶。点缀黄金屑。雅淡幽姿风味别。翠影婆娑弄月。
</font><p></p>
&nbsp;&nbsp;&nbsp;&nbsp;秋光占断江南。清香鼻观先参。一朵折来和露，乌云髻畔斜簪。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（白莲呈罗教、黄法）</font></span></font></font></p>
<ul>
&nbsp;&nbsp;&nbsp;&nbsp;凿开方沼，问何人种玉、工夫奇绝。幻出瀛州有□□，十万水仙罗列。风曳＿琚，露零珠佩，天上人装结。君看炎夏，堕来何处冰雪。
</font><p></p>
&nbsp;&nbsp;&nbsp;&nbsp;我来对此凉生，红尘飞尽，却笑凌波袜。最爱幽姿能雅淡，自蓄芳馨孤洁。挹取天浆，唤将空籁，齐作清歌发。不知尘世，晃然身在瑶阙。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;碧池如染，把玻璃瓮就，纤埃都绝。西国夫人空里坠，圆盖亭亭排列。莹质无瑕，尘心不染，远社堪重结。当时盛事，虎溪茗碗翻雪。
</font><p></p>
&nbsp;&nbsp;&nbsp;&nbsp;千载以意谁论，人争买笑，醉眼看罗袜。坐上如今皆我辈，纱蕴从来蠲洁。击节临风，停杯对月。浩气俱英发。两翁仙举，玉堂正在金阙。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font></font></font></p>
<ul>
&nbsp;&nbsp;&nbsp;&nbsp;好风明月，共芙蕖、占作人间三绝。试问千花还□□敢与英姿同列。一曲千钟，凌云长啸，舒放愁肠结。人生易老，莫教双鬓添雪。
</font><p></p>
&nbsp;&nbsp;&nbsp;&nbsp;回首蝇利蜗名，微官多误，自笑尘生袜。争似玉人真妩媚，表里冰壶明洁。露下寒生，参横斗转，又听胡笳发。夜阑人静，一声清透云阙。
</font><p></p>
</ul><p></p>
<p align="center"><font face="黑体" size="3" color="#000080">瑞鹧鸪</font><span><font size="2" color="#FF00FF">（除夜，依逆旅主人，寒雨不止，夜酌）</font></span></font></font></p>
<ul>
&nbsp;&nbsp;&nbsp;&nbsp;客里惊嗟又岁除。萧萧寒雨滴茅庐。山深溪转泉声碎，夜永风摇烛影孤。
</font><p></p>
&nbsp;&nbsp;&nbsp;&nbsp;冷甚只多烧木叶，诗成无处写桃符。强酬节物聊清酌，今岁屠苏自取疏。
</font><p></p>
</ul><p></p>
<p align="center"><font face="黑体" size="3" color="#000080">武陵春</font><span><font size="2" color="#FF00FF">（舟行三衢间，江干梅盛开，为风雨所妒，赋此以惜之）</font></span></font></font></p>
<ul>
&nbsp;&nbsp;&nbsp;&nbsp;常记江南春欲到，消息付南枝。疏影横斜照水时。月淡暗香迟。
</font><p></p>
&nbsp;&nbsp;&nbsp;&nbsp;可惜江头千树玉，雨暗更风欺。传语东君管领伊。憔悴有谁知。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（席上戏作）</font></span></font></font></p>
<ul>
&nbsp;&nbsp;&nbsp;&nbsp;秋月明眸两鬓浓。衫儿贴体绉轻红。清声宛转歌金缕，纤手殷勤捧玉钟。
</font><p></p>
&nbsp;&nbsp;&nbsp;&nbsp;娇娅姹，语惺松。酒香沸沸透羞容。刘郎莫恨相逢晚，且喜桃源路已通。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font></font></font></p>
<ul>
&nbsp;&nbsp;&nbsp;&nbsp;淡妆西子，怎比西湖好。南北两长堤，有庵画、楼台多少。翠光千顷，一片净琉璃，泛兰舟，摇画桨，尽日金尊倒。
</font><p></p>
&nbsp;&nbsp;&nbsp;&nbsp;名园精舍，总被游人到。年少与佳人，供携手、嬉游歌笑。夕阳西下，沈醉尽归来，鞭宝马，闹午随，簇著花藤轿。
</font><p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（与何遂夫为寿）</font></span></font></font></p>
<ul>
&nbsp;&nbsp;&nbsp;&nbsp;韶华七换，阻庆生申旦。今日向高堂，载卮酒、为君满劝。绣帘低挂，瑞霭□香浓，倩双娥，敲象板，缓缓歌珠贯。
</font><p></p>
&nbsp;&nbsp;&nbsp;&nbsp;芝兰挺秀，俱是皇家彦。只这一般奇，见方寸、平生积善。几多厚德，天锡与遐龄，鬓长青，颜不老，日日开华宴。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font></font></font></p>
<ul>
&nbsp;&nbsp;&nbsp;&nbsp;莎衫筠笠。正是村村农务急。绿水千畦。惭愧秧针出得齐。
</font><p></p>
&nbsp;&nbsp;&nbsp;&nbsp;风斜雨细。麦欲黄时寒又至。@妇耕夫。画作今年稔岁图。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（送赵季行赴金坛）</font></span></font></font></p>
<ul>
&nbsp;&nbsp;&nbsp;&nbsp;积雨连朝，添新涨、一篙春碧。寒犹在、东风料峭，柳丝无力。系惹画船都不住，从教兰棹双飞急。泛大江、东去欲何之，瓜期迫。
</font><p></p>
&nbsp;&nbsp;&nbsp;&nbsp;龙钟裔，神仙伯。金闺彦，文章客。算河阳花县，恁生留得。制锦才高书善最，鸣琴化洽人欢怿。想未容、坐暖诏归来，君王侧。
</font><p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（过黄花渡，沽白酒，因成，呈天休）</font></span></font></font></p>
<ul>
&nbsp;&nbsp;&nbsp;&nbsp;猎猎霜风，飨雾。归来喜踏江南路。千林翠幄半红黄，试看青女工夫做。
</font><p></p>
&nbsp;&nbsp;&nbsp;&nbsp;茅舍疏篱，竹边低户。谁家酒滴真珠露。旋酤一\破清寒，趁晴同过黄花渡。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（和彭孚先韵）</font></span></font></font></p>
<ul>
&nbsp;&nbsp;&nbsp;&nbsp;满架冰蕤开遍了。试问花神，留得春多少。清胜荀香娇韵好。谢庭风月应难到。
</font><p></p>
&nbsp;&nbsp;&nbsp;&nbsp;酒酿新醅名不老。醉倒花前，真个无烦恼。满座清欢供一笑。春酲拚却明窗晓。
</font><p></p>
</ul><p></p>
<p align="center"><font face="黑体" size="3" color="#000080">点绛唇</font></font></font></p>
<ul>
&nbsp;&nbsp;&nbsp;&nbsp;过眼溪山，向来都是经行处。骖鸾人去。冷落吹箫侣。
</font><p></p>
&nbsp;&nbsp;&nbsp;&nbsp;小立江亭，愁对蒹葭浦。无情绪。酒杯慵举。闲看江枫舞。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;无端风雨送清秋。天气冷飕飕。行人先自离索，直是不禁愁。
</font><p></p>
&nbsp;&nbsp;&nbsp;&nbsp;思往事，忆前游。泪难收。重阳近也，黄花依旧，谁伴清瓯。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（上巳太守待同官曲水园，因成）</font></span></font></font></p>
<ul>
&nbsp;&nbsp;&nbsp;&nbsp;快风收雨，正江城初霁，物华如许。丽日融和春思好，是处莺啼燕语。嫩绿成阴，落红堆绣，只恐春将暮。园林清昼，看看又见飞絮。
</font><p></p>
&nbsp;&nbsp;&nbsp;&nbsp;太守无限风流，铃斋多暇，载酒郊原路。几队旌旗光闪烁，鼓吹更翻新谱。曲水流觞，兰亭修禊，俯仰成今古。为君一醉，归时楼上初鼓。
</font><p></p>
</ul><p></p>
<p align="center"><font face="黑体" size="3" color="#000080">冉冉云</font><span><font size="2" color="#FF00FF">（牡丹盛开，招同官小饮，赋此）</font></span></font></font></p>
<ul>
&nbsp;&nbsp;&nbsp;&nbsp;雨洗千红又春晚。留牡丹、倚阑初绽。娇娅姹、偏赋精神君看。算费尽、工夫点染。
</font><p></p>
&nbsp;&nbsp;&nbsp;&nbsp;带露天香最清远。太真妃、院妆体段。拚对花、满把流霞频劝。怕逐东风零乱。
</font><p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（咏梅呈万教）</font></span></font></font></p>
<ul>
&nbsp;&nbsp;&nbsp;&nbsp;冰姿雪艳。天赋精神偏冷淡。惟有清香。何逊扬州暗断肠。
</font><p></p>
&nbsp;&nbsp;&nbsp;&nbsp;孤芳好处。消得骚人题妙句。皴<昔皮>寒枝。未必生绡画得宜。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（题广文官舍竹外梅花呈万教）</font></span></font></font></p>
<ul>
&nbsp;&nbsp;&nbsp;&nbsp;阁雨浮云寒尚轻。商量雪意未全成。莫嫌竹外萧然处，忽有幽香透鼻清。
</font><p></p>
&nbsp;&nbsp;&nbsp;&nbsp;诗兴逸，酒魂醒。主人留客更多情。不辞满引成痴客，且为梅花醉一觥。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（赓韵中秋）</font></span></font></font></p>
<ul>
&nbsp;&nbsp;&nbsp;&nbsp;晚晴一碧天如水，风约尘埃都扫。素娥睡起，玉轮稳驾，初离海表。碾破秋云，涌成银阙，光欺南斗。想广寒宫里，风流女伴，应都把、仙歌奏。
</font><p></p>
&nbsp;&nbsp;&nbsp;&nbsp;夜永风生悄悄。耀冰雪、寒侵重峤。今宵休道，从来此夕，阴多晴少。坐久更深，露冷襟袖，不禁清晓。更天风吹下，桂香拂袂，想蟠根老。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font><span><font size="2" color="#FF00FF">（冬月海棠）</font></span></font></font></p>
<ul>
&nbsp;&nbsp;&nbsp;&nbsp;笑菊欺梅。嫌蜂却蝶，压尽寒＿。月下精神，醉时风韵，红透香腮。
</font><p></p>
&nbsp;&nbsp;&nbsp;&nbsp;天工造化难猜。甚怪我、愁眉未开。故遣名花，凌霜带露，先送春来。
</font><p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（用周美成韵）</font></span></font></font></p>
<ul>
&nbsp;&nbsp;&nbsp;&nbsp;绣罗＿子间金丝。打扮好容仪。晓雪明肌，秋波入鬓，鞋小步行迟。
</font><p></p>
&nbsp;&nbsp;&nbsp;&nbsp;冠儿时样都相称，花插楝双枝。倩俏精神，风流情态，惟有粉郎知。
</font><p></p>
</ul><p></p>
<p align="center"><font face="黑体" size="3" color="#000080">汉宫春</font></font></font></p>
<ul>
&nbsp;&nbsp;&nbsp;&nbsp;向暖南枝，最是他潇洒，先带春回。因何事、向岁晚，搀占花魁。天公著意，安排巧、特地教开。知道是，仙翁诞节，琼英要泛金杯。
</font><p></p>
&nbsp;&nbsp;&nbsp;&nbsp;人学寿阳妆面，正梁州初按，羯鼓声催。年年此花开后，宴启蓬莱。朱颜不老，算难教、绿野徘徊。消息好，行看父子，和羹鼎鼐盐梅。
</font><p></p>
</ul><p></p>
<p align="center"><font face="黑体" size="3" color="#000080">多丽</font><span><font size="2" color="#FF00FF">（寿邵郎中）</font></span></font></font></p>
<ul>
&nbsp;&nbsp;&nbsp;&nbsp;庆佳辰。熊罴协梦生申。记当年、曾游月殿，笑谈高跃龙津。德弥高、源流孔孟，才迥出、黼黻卿云。亟步华涂，蜚英腾茂，姓名端的简枫宸。最好是、雍容兰省，直道事吾君。还知否，承明倦直，来抚斯民。
</font><p></p>
&nbsp;&nbsp;&nbsp;&nbsp;算人生、五马最贵，朱＿画戟行春。讼庭清、祥风和畅，铃斋静、佳气氤氲。寿宴香浓，梅繁柳嫩，年年今日劝芳尊。须信道、朱颜不老，眉寿等松椿。从兹去，衮衣特立，廊庙经纶。
</font><p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（贺赵县丞）</font></span></font></font></p>
<ul>
&nbsp;&nbsp;&nbsp;&nbsp;媚景良时，无非是、三春富贵。花共柳、著工夫染，嫩红轻翠。日丽风和薰协气。莺吟燕舞皆欢意。况生辰、恰恰值清明，笙歌沸。
</font><p></p>
&nbsp;&nbsp;&nbsp;&nbsp;分天派，真龙裔。到月殿，攀仙桂。看眉间黄色，诏书将至。莫向蓝田分佐理。便趋紫禁参朝对。问玉皇、仙籍注长生，三千岁。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（和人探梅）</font></span></font></font></p>
<ul>
&nbsp;&nbsp;&nbsp;&nbsp;罗幕护寒遮晓雾。爱日烘晴，又是年华暮。潇洒江梅争欲吐。暗香漏泄春来处。
</font><p></p>
&nbsp;&nbsp;&nbsp;&nbsp;何日寻芳溪畔路。挈＿携筇，写景论心素。千里相逢真曾遇。羡君解道江南句。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font></font></font></p>
<ul>
&nbsp;&nbsp;&nbsp;&nbsp;富贵本何物，底用苦趋奔。都为造物娱弄，人事覆来翻。须索高抬目力，觑破只同儿戏，不必更重论。但愿吾长健，赢得日加飧。
</font><p></p>
&nbsp;&nbsp;&nbsp;&nbsp;衣轻裘，乘驷马，驾高轩。算来荣耀，终输渔叟钓江村。休叹谋身太拙，未必折腰便是，炙手几曾温。清议不可辱，千古要长存。
</font><p></p>
</ul><p></p>
<p align="center"><font face="黑体" size="3" color="#000080">满江红</font></font></font></p>
<ul>
&nbsp;&nbsp;&nbsp;&nbsp;罨画池亭，对十万、盈盈粉面。依翠盖、临风一曲，霓裳舞遍。亭上人如蓬岛客，坐中别有飞琼伴。占世间、风月最清凉，宜开宴。
</font><p></p>
&nbsp;&nbsp;&nbsp;&nbsp;当盛旦，歌喉啭。齐祝寿，金尊劝。算才华合侍，玉皇香案。处事从来坚特操，立朝更要持公论。使他时、台阁振风声，朝天眷。
</font><p></p>
</ul><p></p>
<p align="center"><font face="黑体" size="3" color="#000080">诉衷情</font></font></font></p>
<ul>
&nbsp;&nbsp;&nbsp;&nbsp;柴扉人寂草生畦。藤蔓乱萦篱。秋净楚天如水，云叶度墙低。
</font><p></p>
&nbsp;&nbsp;&nbsp;&nbsp;同把盏，且伸眉。对残晖。红茱笑捻，黄菊斜簪，恋饮忘归。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;常记京华昔浪游。青罗买笑万金酬。醉中曾此当貂裘。
</font><p></p>
&nbsp;&nbsp;&nbsp;&nbsp;自恨山翁今老矣，惜花心性谩风流。清樽独酌更何愁。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;方池小小。风扌习玻璃皱。数朵荷花开更好。把住薰风一笑。
</font><p></p>
&nbsp;&nbsp;&nbsp;&nbsp;芳容淡注胭脂。亭亭翠盖相依。只欠一双，便如画底屏帷。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（用周美成韵）</font></span></font></font></p>
<ul>
&nbsp;&nbsp;&nbsp;&nbsp;而今怕听相思曲。多情蹙损眉峰绿。惜别上扁舟。望穷江际楼。
</font><p></p>
&nbsp;&nbsp;&nbsp;&nbsp;蛮笺封了发。为忆人如雪。离恨写教看。休令盟约寒。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
