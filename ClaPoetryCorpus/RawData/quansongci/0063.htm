<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top"> <font size="5"><b><font color="#CC33FF"><br>
                  <br>
                  &nbsp;&nbsp;&nbsp;&nbsp;&nbsp;&nbsp;向子</font><font size="5"><b><font color="#CC33FF">N</font></b></font></b></font> 
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
                  <p align="center"><font face="黑体" size="3" color="#000080">满庭芳</font></p>
                  <ul>
                    <p></p>
                        &nbsp;&nbsp;&nbsp;&nbsp;月窟蟠根，云岩分种，绝知不是尘凡。琉璃剪叶，金粟缀花繁。黄菊周旋避舍，友兰蕙、羞杀山樊。清香远，秋风十里，鼻观已先参。 
                    <p></p>
                        &nbsp;&nbsp;&nbsp;&nbsp;酒阑。听我语，平生半是，江北江南。经行处、无穷绿水青山。常被此花相恼，思共老、结屋中间。不因尔，芗林底事，游戏到人寰。 
                    <p></p>
                  </ul>
                  <p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（岩桂芗林改张元功所作）</font></span></p>
<ul>
&nbsp;&nbsp;&nbsp;&nbsp;瑟瑟金风，团团玉露，岩花秀发秋光。水边一笑，十里得清香。疑是蕊宫仙子，新妆就、娇额涂黄。霜天晚，妖红丽紫，回首总堪伤。
<p></p>
&nbsp;&nbsp;&nbsp;&nbsp;中央。孕正色，更留明月，偏照何妨。便高如兰菊，也让芬芳。输与芗林居士，微吟罢、闲据胡床。须知道，天教尤物，相伴老江乡。
<p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（绍兴乙卯，大雪行鄱阳道中）</font></span></p>
<ul>
&nbsp;&nbsp;&nbsp;&nbsp;瑶田银海。浩色难为对。琪树照人间，晓然是、华严境界。万年松径，一带旧峰峦，深掩覆，密遮藏，三昧光无碍。
<p></p>
&nbsp;&nbsp;&nbsp;&nbsp;金毛狮子，打就休惊怪。片片上红炉，且不可、将情作解。有无不道，泯绝去来今，明即暗，暗还明，只个长不昧。
<p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（王明之曲，芗林易置十数字歌之）</font></span></p>
<ul>
&nbsp;&nbsp;&nbsp;&nbsp;挂冠神武。来作烟波主。千里好江山，都尽是，君恩赐与。风勾月引，催上泛宅时，酒倾玉，堆雪，总道神仙侣。
<p></p>
&nbsp;&nbsp;&nbsp;&nbsp;蓑衣箬笠，更着些儿雨。横笛两三声，晚云中、惊鸥来去。欲烦妙手，写入散人图，蜗角名，蝇头利，着甚来由顾。
<p></p>
</ul><p></p>
<p align="center"><font face="黑体" size="3" color="#000080">蓦山溪</font><span><font size="2" color="#FF00FF">（老妻生日作，十一月初七日）</font></span></p>
<ul>
&nbsp;&nbsp;&nbsp;&nbsp;一阳才动，万物生春意。试与问宫梅，到东合花枝第几。疏疏淡淡，冷艳雪中明，无俗调，有真香，正与人相倚。
<p></p>
&nbsp;&nbsp;&nbsp;&nbsp;非烟非雾，瑞色门阑喜。再拜引杯长，看两颊、红潮欲起。天教难老，风鬓绿如云，对玉笥，与芗林，岁岁花前醉。
<p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（绍兴甲子上元有怀京师）</font></span></p>
<ul>
&nbsp;&nbsp;&nbsp;&nbsp;华灯明月光中，绮罗弦管春风路。龙如骏马，车如流水，软红成雾。太一池边，葆真宫里，玉楼珠树。见飞琼伴侣，霓裳缥缈，星回眼、莲承步。
<p></p>
&nbsp;&nbsp;&nbsp;&nbsp;笑入彩云深处。更冥冥、一帘花雨。金钿半落，宝钗斜坠，乘鸾归去。醉失桃源，梦回蓬岛，满身风露。到而今江上，愁山万叠，鬓丝千缕。
<p></p>
</ul><p></p>
<p align="center"><font face="黑体" size="3" color="#000080">水龙吟</font></p>
<ul>
&nbsp;&nbsp;&nbsp;&nbsp;登连辉观。梁使君遣酒，仍与北梨俱醉芗林堂上，相与联句云：西北通无路，东南偶共期，穿林行鸟路、踏雪噍鹅梨。吴大年方病起，不能同此乐。得大年水龙吟词，过之。夜归，月色如昼，亦赋一首\\
<p></p>
&nbsp;&nbsp;&nbsp;&nbsp;梦回寒入衾B23B，晓惊忽堕瑶林里。穿帷透隙，落花飞絮，难穷巧思。着帽披裘，挈壶呼友，倚空临水。望琼田不尽，银涛无际，浮皓色、来天地。
<p></p>
&nbsp;&nbsp;&nbsp;&nbsp;遥想吴郎病起。政冷窗、微吟拥鼻。持笺赠我，新词绝唱，珠零玉碎。余兴追游，清芬坐对，高谈倾耳。晚归来，风扫停云，万里月华如洗。
<p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（中秋前数夕，久雨方晴）</font></span></p>
<ul>
&nbsp;&nbsp;&nbsp;&nbsp;恨中秋、多雨及晴景，追赏且探先，纵玉钩初上，冰轮未正，无奈婵娟。饮客不来自酌，对影亦清妍。任笑芗林老，雪鬓霜髯。
<p></p>
&nbsp;&nbsp;&nbsp;&nbsp;好在章江西畔，有凌云玉笥，空翠相连。懒崎岖林麓，则窈窕溪边。自断此生休问，愿瓮中、长有酒如泉。人间是，更谁得似，月下尊前。
<p></p>
</ul><p></p>
<p align="center"><font face="黑体" size="3" color="#000080">八声甘州</font><span><font size="2" color="#FF00FF">（丙寅中秋对月）</font></span></p>
<ul>
&nbsp;&nbsp;&nbsp;&nbsp;扫长空、万里静无云，飞镜上天东。欲骑鲸与问，一株丹桂，几度秋风。取水珠宫贝阙，聊为洗尘容。莫放素娥去，清影方中。
<p></p>
&nbsp;&nbsp;&nbsp;&nbsp;玄魄犹余半璧，便笙篁万籁，尊俎千峰。况十分端正，更鼓舞衰翁。恨人生、时乎不再，未转头、欢事已沈空。多酌我，岁华好处，浩意无穷。
<p></p>
</ul><p></p>
<p align="center"><font face="黑体" size="3" color="#000080">水调歌头</font></p>
<ul>
&nbsp;&nbsp;&nbsp;&nbsp;公幕府间。从游者，洪驹父、徐师川、苏伯固父子、李商老兄弟。是夕登临，赋咏乐甚。俯仰三十九年，所存者，余与彦章耳。绍兴戊辰再闰，感时抚事，为之太息。因取旧诗中师川一二语，作是词。\\
<p></p>
&nbsp;&nbsp;&nbsp;&nbsp;闰余有何好，一年两中秋。补天修月人去，千古想风流。少日南昌幕下，更得洪徐苏李，快意作清游。送日眺西岭，得月上东楼。
<p></p>
&nbsp;&nbsp;&nbsp;&nbsp;四十载，两人在，总白头。谁知沧海成陆，萍迹落南州。忍问神京何在，幸有芗林秋露，芳气袭衣裘。断送余生事，惟酒可忘忧。
<p></p>
</ul><p></p>
<p align="center"><font face="黑体" size="3" color="#000080">水调歌头</font></p>
<ul>
&nbsp;&nbsp;&nbsp;&nbsp;复赋一首，庶异时不为堂上生客耳\\
<p></p>
&nbsp;&nbsp;&nbsp;&nbsp;我生六十四，四度闰中秋。碧天千里如水，明月更如流。照我洛滨诗伯，携手仟卿廛隐，阆苑与同游。人醉玉相倚，不肯下琼楼。
<p></p>
&nbsp;&nbsp;&nbsp;&nbsp;芗林老，章江上，几回头。剩欲探鹤瀛海，聊下越王州。直入白云深处，细酌仙人九酝，香雾尽侵裘。共看一笑粲，以写我心忧。
<p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（再用前韵答任令尹）</font></span></p>
<ul>
&nbsp;&nbsp;&nbsp;&nbsp;飘飘任公子，爽气欲横秋。向日携诗过我，知不是凡流。筑室清江西畔，巧占一川佳处，剩士日追游。邀我出门去，柱月上新楼。
<p></p>
&nbsp;&nbsp;&nbsp;&nbsp;烂银盘，从树杪，出云头。好是风流从事，同醉入青州。须信人生如幻，七十古来稀有，销得几狐裘。谁似芗林老，无喜亦无忧。
<p></p>
</ul><p></p>
<p align="center"><font face="黑体" size="3" color="#000080">洞仙歌</font><span><font size="2" color="#FF00FF">（中秋）</font></span></p>
<ul>
&nbsp;&nbsp;&nbsp;&nbsp;碧天如水，一洗秋容净。何处飞来大明镜。谁道斫却桂，应更光辉，无遗照，泻出山河倒影。
<p></p>
&nbsp;&nbsp;&nbsp;&nbsp;人犹苦余热，肺腑生尘，移我超然到三境。问娥、缘底事，乃有盈亏，烦玉斧、运风重整。教夜夜、人世十分圆，待拚却长年，醉了还醒。
<p></p>
</ul><p></p>
<p align="center"><font face="黑体" size="3" color="#000080">满江红</font><span><font size="2" color="#FF00FF">（奉酬曾端伯使君，兼简赵若虚监郡）</font></span></p>
<ul>
&nbsp;&nbsp;&nbsp;&nbsp;雁阵横空，江枫战、几番风雨。天有意、作新秋令，欲F7E9残暑。篱菊岩花俱秀发，清氛不断来窗户。共欢然、一醉得黄香，仍叔度。
<p></p>
&nbsp;&nbsp;&nbsp;&nbsp;尊前事，尘中去。拈花问无人语。芗林顾灵照，笑抚庭树。试举似虎头城太守，想应会得玄玄处。老我来、懒更作渊明，闲情赋。
<p></p>
</ul><p></p>
<p align="center"><font face="黑体" size="3" color="#000080">虞美人</font></p>
<ul>
&nbsp;&nbsp;&nbsp;&nbsp;以送之。时正之被召\\
<p></p>
&nbsp;&nbsp;&nbsp;&nbsp;淮阳堂上曾相对。笑把姚黄醉。十年离乱有深忧。白发萧萧同见、渚江秋。
<p></p>
&nbsp;&nbsp;&nbsp;&nbsp;履声细听知何处。欲上星辰去。清寒初溢暮云收。更看碧天如水、月如流。
<p></p>
</ul><p></p>
<p align="center"><font face="黑体" size="3" color="#000080">虞美人</font></p>
<ul>
&nbsp;&nbsp;&nbsp;&nbsp;兼示开元栖隐二老\\
<p></p>
&nbsp;&nbsp;&nbsp;&nbsp;银山堆里庐山对。舟子愁如醉。笑看五老了无忧。大觉胸中云梦、气横秋。
<p></p>
&nbsp;&nbsp;&nbsp;&nbsp;若人到得归元处。空一齐销去。直须闻见泯然收。始知大江东注、不会流。
<p></p>
</ul><p></p>
<p align="center"><font face="黑体" size="3" color="#000080">虞美人</font></p>
<ul>
&nbsp;&nbsp;&nbsp;&nbsp;语答之，兼示栖隐宁老\\
<p></p>
&nbsp;&nbsp;&nbsp;&nbsp;澄江霁月清无对。鲁酒何须醉。人怜贫病不堪忧。谁识此心如月、正含秋。
<p></p>
&nbsp;&nbsp;&nbsp;&nbsp;再三涝漉方知处。试向波心去。迢迢空劫勿能收。谩道从来天地、与同流。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（梅花盛开，走笔戏呈韩叔夏司谏）</font></span></p>
<ul>
&nbsp;&nbsp;&nbsp;&nbsp;江头苦被梅花恼。一夜霜须老。谁将冰玉比精神。除是凌风却月、见天真。
<p></p>
&nbsp;&nbsp;&nbsp;&nbsp;情高意远仍多思。只有人相似。满城桃李不能春。独向雪花深处、露花身。
<p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（和曾端伯使君，用李久善韵）</font></span></p>
<ul>
&nbsp;&nbsp;&nbsp;&nbsp;洲上百花如锦绣。水满池塘，更作溅溅溜。断送风光惟有酒。苦吟不怕因诗瘦。
<p></p>
&nbsp;&nbsp;&nbsp;&nbsp;寻壑经丘长是久。晚晚归来，稚子柴门候。万事付之醒梦后，眉头不为闲愁皱。
<p></p>
</ul><p></p>
<p align="center"><font face="黑体" size="3" color="#000080">蝶恋花</font></p>
<ul>
&nbsp;&nbsp;&nbsp;&nbsp;亦次其韵\\
<p></p>
&nbsp;&nbsp;&nbsp;&nbsp;岩桂秋风南埭路。墙外行人，十里香随步。此是芗林游戏处。谁知不向根尘住。
<p></p>
&nbsp;&nbsp;&nbsp;&nbsp;今日对花非浪语。忆昨明光，早辱君王顾。生怕青蝇轻点污。思鲈何似思花去。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（寿太夫）</font></span></p>
<ul>
&nbsp;&nbsp;&nbsp;&nbsp;戏彩堂深翠幕张。南E97C特地作微凉。葵花向日枝枝似，q草忘忧日日长。
<p></p>
&nbsp;&nbsp;&nbsp;&nbsp;门有庆，福无疆。老人星与酒生光。殷勤更假天吴手，倾泻西江入寿觞。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（番禺齐安郡王席上赠故人）</font></span></p>
<ul>
&nbsp;&nbsp;&nbsp;&nbsp;台埭初逢两妙年。瑶林玉树倚风前。疏梅影里春同醉，红芰香中月一船。
<p></p>
&nbsp;&nbsp;&nbsp;&nbsp;长怅恨，短因缘。空余胡蝶梦相连。谁知瘴雨蛮烟地，重上襄王玳瑁筵。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（豫章郡王席上）</font></span></p>
<ul>
&nbsp;&nbsp;&nbsp;&nbsp;两个鸳鸯波上来。一DB4D杨柳掌中回。已愁共雪因风去，更着繁弦急管催。
<p></p>
&nbsp;&nbsp;&nbsp;&nbsp;含浅笑，劝深杯。桃花气暖眼边开。司空常见风流惯，输与山翁醉玉摧。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（绍兴己未归休后赋）</font></span></p>
<ul>
&nbsp;&nbsp;&nbsp;&nbsp;露下风前处处幽。官黄如染翠如流。谁将天上蟾宫树，散作人间水国秋。
<p></p>
&nbsp;&nbsp;&nbsp;&nbsp;香郁郁，思悠悠。几年魂梦绕江头。今朝得到芗林醉，白发相看万事休。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font></p>
<ul>
&nbsp;&nbsp;&nbsp;&nbsp;芗林居士卡筑清江，乃杨遵道光禄故居也。昔文安先生之所可，而竹木池馆，亦甚似之。其子孙与两苏、山谷从游。所谓百花洲者，因东坡而得名，尝为绝句以纪其事。后戏广其声，为是词云\\
<p></p>
&nbsp;&nbsp;&nbsp;&nbsp;莫问清江与洛阳。山林总是一般香。两家地占西南剩，可是前人例姓杨。
<p></p>
&nbsp;&nbsp;&nbsp;&nbsp;石作枕，醉为乡。藕花菱角满池塘。虽无中岛霓裳奏，独鹤随人意自长。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（有怀京师上元，与韩叔夏司谏、王夏卿侍郎、曹仲谷少卿同赋）</font></span></p>
<ul>
&nbsp;&nbsp;&nbsp;&nbsp;紫禁烟花一万重。鳌山宫阙倚晴空。玉皇端拱彤云上，人物嬉游陆海中。
<p></p>
&nbsp;&nbsp;&nbsp;&nbsp;星转斗，驾回龙。五侯池馆醉春风。而今白发三千丈，愁对寒灯数点红。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（戏韩叔夏）</font></span></p>
<ul>
&nbsp;&nbsp;&nbsp;&nbsp;只有梅花似玉容。云窗月户几尊同。见来怨眼明秋水，欲去愁眉淡远峰。
<p></p>
&nbsp;&nbsp;&nbsp;&nbsp;山万叠，水千重。一双胡蝶梦能通。都将泪作梅黄雨，尽把情为柳絮风。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（老妻生日）</font></span></p>
<ul>
&nbsp;&nbsp;&nbsp;&nbsp;玉篆题名在九天。而今且作地行仙。挂冠神武归休后，同醉芗林是几年。
<p></p>
&nbsp;&nbsp;&nbsp;&nbsp;龟游泳，鹤蹁跹。疏梅修竹两清妍。欲知福寿都多少，阁皂清江可比肩。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（咏红梅）</font></span></p>
<ul>
&nbsp;&nbsp;&nbsp;&nbsp;江北江南雪未消。此花独步百花饶。青枝可爱难为杏，绿叶初无不是桃。
<p></p>
&nbsp;&nbsp;&nbsp;&nbsp;多态度，足风标。蕊球仙子醉红潮。绝怜竹外横斜处，似与芗林慰寂寥。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（绍兴壬戌中秋前数夕与杨谨仲,鲁子明,刘曼容及子驹兄弟待月新桥）</font></span></p>
<ul>
&nbsp;&nbsp;&nbsp;&nbsp;驾月新成碧玉梁。青天万里泻银潢。广寒宫里无双树，无热池边不尽香。
<p></p>
&nbsp;&nbsp;&nbsp;&nbsp;承露液，酿秋光。直须一举累千觞。不知世路风波恶，何似芗林气味长。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（绍兴戊辰岁闰中秋）</font></span></p>
<ul>
&nbsp;&nbsp;&nbsp;&nbsp;明月光中与客期。一年秋半两圆时。娥得意为长计，织女欢盟可恨迟。
<p></p>
&nbsp;&nbsp;&nbsp;&nbsp;瞻玉兔，倒琼彝。追怀往事记新词。浩歌直入沧浪去，醉里归来凝不知。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（曾端伯使君自处守移帅荆南，作是词戏之）</font></span></p>
<ul>
&nbsp;&nbsp;&nbsp;&nbsp;赣上人人说故侯。从来文采更风流。题诗谩道三千首，别酒须拚一百筹。
<p></p>
&nbsp;&nbsp;&nbsp;&nbsp;乘画o，衣轻裘。又将春色过荆州。合江绕岸垂杨柳，总学歌眉叶叶愁。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;远弟来自龙舒，张师言寄声相问，有怀其人\\
<p></p>
&nbsp;&nbsp;&nbsp;&nbsp;青松翠筱。一夜欹倾如醉倒。残腊能佳。落尽梅花见雪花。
<p></p>
&nbsp;&nbsp;&nbsp;&nbsp;诗岩酒岛。何日登临同笑傲。未老还家。饱历年华有鬓华。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;公下世。此词，公之绝笔也\\
<p></p>
&nbsp;&nbsp;&nbsp;&nbsp;斜红叠翠。何许花神来献瑞。粲粲裳衣。割得天孙锦一机。
<p></p>
&nbsp;&nbsp;&nbsp;&nbsp;真香妙质。不耐世间风与日。着意遮围。莫放春光造次归。
<p></p>
</ul><p></p>
<p align="center"><font face="黑体" size="3" color="#000080">阮郎归</font><span><font size="2" color="#FF00FF">（绍兴乙卯大雪行鄱阳道中）</font></span></p>
<ul>
&nbsp;&nbsp;&nbsp;&nbsp;江南江北雪漫漫。遥知易水寒。同云深处望三关。断肠山又山。
<p></p>
&nbsp;&nbsp;&nbsp;&nbsp;天可老，海能翻。消除此恨难。频闻遣使问平安。几时鸾辂还。
<p></p>
</ul><p></p>
<p align="center"><font face="黑体" size="3" color="#000080">秦楼月</font></p>
<ul>
&nbsp;&nbsp;&nbsp;&nbsp;芳菲歇。故园目断伤心切。伤心切。无边烟水，无穷山色。
<p></p>
&nbsp;&nbsp;&nbsp;&nbsp;可堪更近乾龙节。眼中泪尽空啼血。空啼血。子规声外，晓风残月。
<p></p>
</ul><p></p>
<p align="center"><font face="黑体" size="3" color="#000080">少年游</font><span><font size="2" color="#FF00FF">（别韩叔夏）</font></span></p>
<ul>
&nbsp;&nbsp;&nbsp;&nbsp;去年同醉，酴花下，健笔赋新词。今年君去，酴欲破，谁与醉为期。
<p></p>
&nbsp;&nbsp;&nbsp;&nbsp;旧曲重歌倾别酒，风露泣花枝。章水能长湘水远，流不尽、两相思。
<p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（番禺赵立之郡王席上）</font></span></p>
<ul>
&nbsp;&nbsp;&nbsp;&nbsp;风响蕉林似雨，烛生粉艳如花。客星乘兴泛仙槎。误到支机石下。
<p></p>
&nbsp;&nbsp;&nbsp;&nbsp;欢喜地中取醉，温柔乡里为家。暖红香雾闹春华。不道风波可怕。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;已，无心即了”之句，戏作是词答之\\
<p></p>
&nbsp;&nbsp;&nbsp;&nbsp;见处莫教认著，无心慎勿沈空。本无背面与初终。说了还同说梦。
<p></p>
&nbsp;&nbsp;&nbsp;&nbsp;欲识芗林居士，真成渔父家风。收丝垂钓月明中。总是神通妙用。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;足慰平生。时拜御书芗林之赐，因成长短句，寄朱子发、范元长、陈去非翰林三学士，以资玉堂中一笑\\
<p></p>
&nbsp;&nbsp;&nbsp;&nbsp;得意穿云度水，及时斫玉分金。兹游了却未来心。怪我归迟一任。
<p></p>
&nbsp;&nbsp;&nbsp;&nbsp;居士何如学士，翰林休笑芗林。个中真味少知音。不是清狂太甚。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;事，中原BE21扰，故庐不得返，卜居清江之五柳坊。绍兴癸丑罢帅南海，即弃官不仕。乙卯起，以九江郡复转漕江东，入为户部侍郎。辞荣避谤，出守姑苏。到郡少日，请又力焉，诏可，且赐舟曰泛宅，送之以归。己未暮春。复还旧隐。时仲舅李公休亦辞春陵郡守致仕，喜赋是词：\\
<p></p>
&nbsp;&nbsp;&nbsp;&nbsp;五柳坊中烟绿，百花洲上云红。萧萧白发两衰翁。不与时人同梦。
<p></p>
&nbsp;&nbsp;&nbsp;&nbsp;抛掷麟符虎节，徜徉江月林风。世间万事转头空。个里如如不动。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;取古人语以况此花，称为著题。余三十年前，与晁之道、狄端叔诸公醉皇建院东武襄家，酴甚盛，各赋长短句。独记余浣溪沙一首云：“翠羽衣裳白玉人。不将朱粉污天真。清风为伴月为邻。枕上解随良夜梦，壶中别是一家春。同心小绾更尖新。”真成梦事。此BA4E此花不殊，而心情老懒，无复当时矣，勉强作是词云：\\
<p></p>
&nbsp;&nbsp;&nbsp;&nbsp;红退小园桃杏，绿生芳草池塘。谁教芍药殿春光。不似酴官样。
<p></p>
&nbsp;&nbsp;&nbsp;&nbsp;翠盖更蒙珠EA61，薰炉剩熨沈香。娟娟风露满衣裳。独步瑶台月上。
<p></p>
</ul><p></p>
<p align="center"><font face="黑体" size="3" color="#000080">西江月</font><span><font size="2" color="#FF00FF">（老妻生日，因取芗林中所产异物，作是词以侑觞）</font></span></p>
<ul>
&nbsp;&nbsp;&nbsp;&nbsp;几见芙蓉并蒂，忽生三秀灵芝。千年老树出孙枝。岩桂秋来满地。
<p></p>
&nbsp;&nbsp;&nbsp;&nbsp;白鹤云间翔舞，绿龟叶上游戏。齐眉偕老更何疑。个里自非尘世。
<p></p>
</ul><p></p>
<p align="center"><font face="黑体" size="3" color="#000080">南乡子</font><span><font size="2" color="#FF00FF">（大雪韩叔夏坐中）</font></span></p>
<ul>
&nbsp;&nbsp;&nbsp;&nbsp;梅与雪争姝。试问春风管得无。除却个人多样态，谁如。细把冰姿比玉肤。
<p></p>
&nbsp;&nbsp;&nbsp;&nbsp;一曲倒金壶。既醉仍烦翠袖扶。同向凌风台上看，何如。且与芗林作画图。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（宝林山间见兰）</font></span></p>
<ul>
&nbsp;&nbsp;&nbsp;&nbsp;绿玉丛中紫玉条。幽花疏淡更香饶。不将朱粉污高标。
<p></p>
&nbsp;&nbsp;&nbsp;&nbsp;空谷佳人宜结伴，贵游公子不能招。小窗相对诵《离骚》。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;为姑苏郡守，浩然有归志，因广其声为浣溪沙，示姑苏诸友\\
<p></p>
&nbsp;&nbsp;&nbsp;&nbsp;乐在烟波钓是闲。草堂松桂已胜攀。梢梢新月几回弯。
<p></p>
&nbsp;&nbsp;&nbsp;&nbsp;一碧太湖三万顷，屹然相对洞庭山。狂风浪起且须还。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（戏呈牧庵舅）</font></span></p>
<ul>
&nbsp;&nbsp;&nbsp;&nbsp;进步须于百尺竿。二边休立莫中安。要知玄露没多般。
<p></p>
&nbsp;&nbsp;&nbsp;&nbsp;花影镜中拈不起，蟾光空里撮应难。道人无事更参看。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;瞳日，争插新桃换旧符。”东坡诗云：“老去怕看新历日，退归拟学旧桃符。”古今绝唱也。吕居仁诗有“画角声中一岁除。平明更饮屠苏酒”之句，政用以为故事耳。芗林退居之士年，戏集两公诗，辄以鄙意足成浣溪沙，因书以遗灵照\\
<p></p>
&nbsp;&nbsp;&nbsp;&nbsp;爆竹声中一岁除。东风送暖入屠苏。瞳瞳晓色上林庐。
<p></p>
&nbsp;&nbsp;&nbsp;&nbsp;老去怕看新历日，退归拟学旧桃符。青春不染白髭须。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（岩桂花开不数日谢去每恨不能挽留。近得海上方可作炉薰颇耐久）</font></span></p>
<ul>
&nbsp;&nbsp;&nbsp;&nbsp;醉里惊从月窟来。睡余如梦蕊宫回。碧云时度小崔嵬。
<p></p>
&nbsp;&nbsp;&nbsp;&nbsp;疑是海山怜我老，不论时节遣花开。从今休数返魂梅。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（老妻生日）</font></span></p>
<ul>
&nbsp;&nbsp;&nbsp;&nbsp;星斗昭回自一天。疏梅池畔斗清妍。蟠桃正熟藕如船。
<p></p>
&nbsp;&nbsp;&nbsp;&nbsp;叶上灵龟来瑞世，林间白鹤舞胎仙。春秋不记几千年。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（堂前岩桂犯雪开数枝，色如杏黄，适当老妻生朝，作此以侑觞）</font></span></p>
<ul>
&nbsp;&nbsp;&nbsp;&nbsp;瑞气氤氲拂水来。金幢玉节下瑶台。江梅岩桂一时开。
<p></p>
&nbsp;&nbsp;&nbsp;&nbsp;不尽秋香凝燕寝，无边春色入尊。临风嗅蕊共裴回。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（和曾吉甫韵呈宋景晋待制。宋有二）</font></span></p>
<ul>
&nbsp;&nbsp;&nbsp;&nbsp;绿绕红围宋玉墙。幽兰林下正芬芳。桃花气暖玉生香。
<p></p>
&nbsp;&nbsp;&nbsp;&nbsp;谁道广平心似铁，艳妆高韵两难忘。苏州老矣不能狂。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（再用前韵寄曾吉甫运使）</font></span></p>
<ul>
&nbsp;&nbsp;&nbsp;&nbsp;霭霭停云覆短墙。夭夭临水自然芳。猗猗无处着清香。
<p></p>
&nbsp;&nbsp;&nbsp;&nbsp;珍重蓦山溪句好，尊前频举不相忘。濠梁梦蝶尽春狂。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（简王景源、元渤伯仲）</font></span></p>
<ul>
&nbsp;&nbsp;&nbsp;&nbsp;南国风烟深更深。清江相接是庐陵。甘棠两地绿成阴。
<p></p>
&nbsp;&nbsp;&nbsp;&nbsp;九日黄花兄弟会，中秋明月故人心。悲欢离合古犹今。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;短句赠行\\
<p></p>
&nbsp;&nbsp;&nbsp;&nbsp;樽俎风流意气倾。一杯相属忍催行。离歌更作断肠声。
<p></p>
&nbsp;&nbsp;&nbsp;&nbsp;衮衮大江前后浪，娟娟明月短长亭。水程山驿总关情。
<p></p>
</ul><p></p>
<p align="center"><font face="黑体" size="3" color="#000080">生查子</font></p>
<ul>
&nbsp;&nbsp;&nbsp;&nbsp;天上得灵根，不是凡花数。清似水沉香，色染蔷薇露。芗林月冷时，玉笋云深处。归梦托秋风，夜夜江头路。
<p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（绍兴戊午姑苏郡斋怀归赋）</font></span></p>
<ul>
&nbsp;&nbsp;&nbsp;&nbsp;我爱木中犀，不是凡花数。清似水沈香，色染蔷薇露。
<p></p>
&nbsp;&nbsp;&nbsp;&nbsp;芗林月冷时，玉笋云深处。归梦托秋风，夜夜江头路。
<p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（与客醉岩桂下，落蕊忽堕酒杯中）</font></span></p>
<ul>
&nbsp;&nbsp;&nbsp;&nbsp;月姊倚秋风，香度青林杪。吹堕酒杯中，笑靥撩人小。
<p></p>
&nbsp;&nbsp;&nbsp;&nbsp;芗林万事休，独此情未了。醉里又题诗，不觉花前老。
<p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（绍兴庚申，老妻生日。幼女灵照生于是岁。女子亦有弄璋之喜）</font></span></p>
<ul>
&nbsp;&nbsp;&nbsp;&nbsp;新月低垂帘额，小梅半出檐牙。高堂开燕静无哗。麟孙凤女，学语正咿哑。
<p></p>
&nbsp;&nbsp;&nbsp;&nbsp;宝鼎剩熏沈水，琼彝烂醉流霞。芗林同老此生涯。一川风露，总道是仙家。
<p></p>
</ul><p></p>
<p align="center"><font face="黑体" size="3" color="#000080">七娘子</font></p>
<ul>
&nbsp;&nbsp;&nbsp;&nbsp;山围水绕高唐路。恨密云、不下阳台雨。雾阁云窗，风亭月户。分明携手同行处。
<p></p>
&nbsp;&nbsp;&nbsp;&nbsp;而今不见生尘步。但长江、无语东流去。满地落花，漫天飞絮。谁知总是离愁做。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;维摩住处。竟日缤纷花似雨。更有难忘。十里清芬扑鼻香。
<p></p>
&nbsp;&nbsp;&nbsp;&nbsp;当年疏傅。借问赐金那用许。何似归。宝墨光芒万丈长。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;年年岩桂。恰恰中秋供我醉。今日重阳。百树犹无一树香。
<p></p>
&nbsp;&nbsp;&nbsp;&nbsp;且倾白酒。赖有茱萸枝在手。可是清甘。绕遍东篱摘未堪。
<p></p>
</ul><p></p>
<p align="center"><font face="黑体" size="3" color="#000080">清平乐</font></p>
<ul>
&nbsp;&nbsp;&nbsp;&nbsp;有留人意。拂叶攀花无限思。露湿浓香满袂。别来过了秋光。翠帘昨夜新霜。多少月宫闲地，娥与借余芳。”因赋一首\\
<p></p>
&nbsp;&nbsp;&nbsp;&nbsp;幽花无外。心与芗林会。绿发相看今老矣。不作浅俗气味。
<p></p>
&nbsp;&nbsp;&nbsp;&nbsp;露叶<艹疑>々生光。风梢泛泛飘香。称意中秋开了，余情犹及重阳。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（岩桂盛开，戏呈韩叔夏司谏）</font></span></p>
<ul>
&nbsp;&nbsp;&nbsp;&nbsp;吴头楚尾。踏破瓦鞋底。万壑千岩秋色里。不耐恼人风味。
<p></p>
&nbsp;&nbsp;&nbsp;&nbsp;而今老我芗林。世间百不关心。独喜爱香韩寿，能来同醉花阴。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（奉酬韩叔夏）</font></span></p>
<ul>
&nbsp;&nbsp;&nbsp;&nbsp;薄情风雨。断送花何许。一夜清香无觅处。却返云窗月户。
<p></p>
&nbsp;&nbsp;&nbsp;&nbsp;醉乡面米为春。荆州富贵中人。肯入芗林净社，玉山屡倒芳茵。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（赠韩叔夏）</font></span></p>
<ul>
&nbsp;&nbsp;&nbsp;&nbsp;银钩虿尾。一似钟繇字。吏部文章麟角起。自是惊人瑞世。
<p></p>
&nbsp;&nbsp;&nbsp;&nbsp;西垣准拟挥毫。不须苦续离骚。政看翻阶红药，无忘丛桂香醪。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（答赵彦正使君）</font></span></p>
<ul>
&nbsp;&nbsp;&nbsp;&nbsp;人间尘外。一种寒香蕊。疑是月娥天上醉。戏把黄云邓椤
<p></p>
&nbsp;&nbsp;&nbsp;&nbsp;使君坐啸清江。腾芳飞誉无双。兴寄小山丛桂，诗成扉几明窗。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（郑长卿资政惠以龙焙绝品。余方酿芗林春色恨不得持去戏有此赠）</font></span></p>
<ul>
&nbsp;&nbsp;&nbsp;&nbsp;芗林春色。杯面云腴白。醉里不知天地窄。真是人间欢伯。
<p></p>
&nbsp;&nbsp;&nbsp;&nbsp;风流玉友争妍。酪奴可与忘年。空诵少陵佳句，饮中谁与俱仙。
<p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（雪中韩叔夏席上）</font></span></p>
<ul>
&nbsp;&nbsp;&nbsp;&nbsp;小窗前，疏影下。鸾镜弄妆初罢。梅似雪，雪如人。都无一点尘。
<p></p>
&nbsp;&nbsp;&nbsp;&nbsp;暮江寒，人响绝。更着朦胧微月。山似玉，玉如君。相看一笑温。
<p></p>
</ul><p></p>
<p align="center"><font face="黑体" size="3" color="#000080">点绛唇</font></p>
<ul>
&nbsp;&nbsp;&nbsp;&nbsp;俗呼点绛唇\\
<p></p>
&nbsp;&nbsp;&nbsp;&nbsp;绿水青山，一轮明月林梢过。有谁同坐。妙德毗卢我。
<p></p>
&nbsp;&nbsp;&nbsp;&nbsp;石女高歌，古调无人和。还知么。更没别个。且莫分疏破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（代净众老）</font></span></p>
<ul>
&nbsp;&nbsp;&nbsp;&nbsp;此夜中秋，不向光影门前过。披衣得坐。无佛众生我。
<p></p>
&nbsp;&nbsp;&nbsp;&nbsp;没鼓打皮，借问今几和。还知么。就中两个。鼻孔谁穿破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（代香严荣老）</font></span></p>
<ul>
&nbsp;&nbsp;&nbsp;&nbsp;不昧本来，太虚明月流辉过。令行独坐。高下都由我。
<p></p>
&nbsp;&nbsp;&nbsp;&nbsp;玉轸园弦，谁对秋风和。还知么。老庞一个。识得机关破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（代栖隐昙老）</font></span></p>
<ul>
&nbsp;&nbsp;&nbsp;&nbsp;折脚铛中，二时粥饭随缘过。东行西坐。不识而今我。
<p></p>
&nbsp;&nbsp;&nbsp;&nbsp;坏尽田园，终日且婆和。还知么。锥也无个。肘露衣衫破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（复自和）</font></span></p>
<ul>
&nbsp;&nbsp;&nbsp;&nbsp;不挂一裘，世间万事如风过。忘缘兀坐。皮袋非真我。
<p></p>
&nbsp;&nbsp;&nbsp;&nbsp;随色摩尼，朱碧如何和。还知么。从来只个。千古扑不破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（别代净众）</font></span></p>
<ul>
&nbsp;&nbsp;&nbsp;&nbsp;荆棘林中，浪夸好手曾穿过。不起于坐。B546塞虚空我。
<p></p>
&nbsp;&nbsp;&nbsp;&nbsp;问路台山，婆子随声和。还知么。石桥老个。些子平窥破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（别代香严）</font></span></p>
<ul>
&nbsp;&nbsp;&nbsp;&nbsp;春浪桃花，禹门三尺平跳过。死生不坐。变化须归我。
<p></p>
&nbsp;&nbsp;&nbsp;&nbsp;山起南云，北雨声相和。还知么。点点真个。块土何曾破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（别代栖隐）</font></span></p>
<ul>
&nbsp;&nbsp;&nbsp;&nbsp;脱落皮肤，故人南岳峰前过。只知闲坐。千圣难窥我。
<p></p>
&nbsp;&nbsp;&nbsp;&nbsp;明月澄潭，谁唱复谁和。还知么。锦鳞没个。莫触清光破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（别自和）</font></span></p>
<ul>
&nbsp;&nbsp;&nbsp;&nbsp;绿水池塘，笑看野鸭双飞过。正当呆坐。纫鼻须还我。
<p></p>
&nbsp;&nbsp;&nbsp;&nbsp;尽日张弓，许久无人和。还知么。难得全个。不免须明破。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（世传《水月观音词》，徐师川恶其鄙俗，戏作一首似之）</font></span></p>
<ul>
&nbsp;&nbsp;&nbsp;&nbsp;冰雪肌肤，靓妆喜作梅花面。寄情高远。不与凡尘染。
<p></p>
&nbsp;&nbsp;&nbsp;&nbsp;玉立峰前，闲把经珠转。秋风便。雾收云卷。水月光中见。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（重九戏用东坡先生韵）</font></span></p>
<ul>
&nbsp;&nbsp;&nbsp;&nbsp;无热池南，岁寒亭上开新宴。青山芳甸。尽入真如观。
<p></p>
&nbsp;&nbsp;&nbsp;&nbsp;举酒高歌，人在秋天半。晴空远。寒江影乱。何处飞来雁。
<p></p>
</ul><p></p>
<p align="center"><font face="黑体" size="3" color="#000080">点绛唇</font></p>
<ul>
&nbsp;&nbsp;&nbsp;&nbsp;病卧秋风，懒寻杯酒追欢宴。梦游都甸。不改当年观。
<p></p>
&nbsp;&nbsp;&nbsp;&nbsp;故旧雕零，天下今无半。烟尘远。泪珠零乱。怕问随阳雁。
<p></p>
</ul><p></p>
<p align="center"><font face="黑体" size="3" color="#000080">点绛唇</font></p>
<ul>
&nbsp;&nbsp;&nbsp;&nbsp;今日重阳，强登嗳锪目宴。我家几甸。试上连辉观。
<p></p>
&nbsp;&nbsp;&nbsp;&nbsp;忆着D825池，古塔烟霄半。愁心远。情随云乱。肠断江城雁。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（重阳后数日，菊墩始有花。与诸友再登，赋第四首）</font></span></p>
<ul>
&nbsp;&nbsp;&nbsp;&nbsp;莫问重阳，黄花满地须游宴。休论夷甸。且作江山观。
<p></p>
&nbsp;&nbsp;&nbsp;&nbsp;百岁光阴，屈指今过半。霜天晚。眼昏花乱。不见书空雁。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（王景源使君宠示岩桂长短句，拟和一首）</font></span></p>
<ul>
&nbsp;&nbsp;&nbsp;&nbsp;春蕙秋兰，断岩空谷终难近。何如逸韵。十里香成阵。
<p></p>
&nbsp;&nbsp;&nbsp;&nbsp;倾盖论交，白首情无尽。因君问。新声玉振。更觉花清润。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（再赋示王景源使君）</font></span></p>
<ul>
&nbsp;&nbsp;&nbsp;&nbsp;璧月光辉，万山不隔蟾宫树。金风玉露。水国秋无数。
<p></p>
&nbsp;&nbsp;&nbsp;&nbsp;老子情钟，欲向香中住。君王许。龙鸾飞舞。送到归休处。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（再次王景源使君韵，赋第三首）</font></span></p>
<ul>
&nbsp;&nbsp;&nbsp;&nbsp;明月山头，古香吹堕青林底。世情无味。伴我千岩里。
<p></p>
&nbsp;&nbsp;&nbsp;&nbsp;诗老风流，也向花留意。歌新拟。调高难比。半坐分君醉。
<p></p>
</ul><p></p>
<p align="center"><font face="黑体" size="3" color="#000080">采桑子</font><span><font size="2" color="#FF00FF">（芗林为牧庵舅作）</font></span></p>
<ul>
&nbsp;&nbsp;&nbsp;&nbsp;霜须七十期同老，云水之乡。总挂冠裳。闲里光阴一倍长。
<p></p>
&nbsp;&nbsp;&nbsp;&nbsp;况逢菊靥篱边笑，风露中香。报答秋光。自有仙人九酝觞。
<p></p>
</ul><p></p>
<p align="center"><font face="黑体" size="3" color="#000080">一落索</font></p>
<ul>
&nbsp;&nbsp;&nbsp;&nbsp;春风吹断前山雨。行云归去。暂来须信本无心，回首了无寻处。
<p></p>
&nbsp;&nbsp;&nbsp;&nbsp;欲问个中玄路。阿谁能语。澄江霁月却深知，把此意、都分付。
<p></p>
</ul><p></p>
<p align="center"><font face="黑体" size="3" color="#000080">如梦令</font></p>
<ul>
&nbsp;&nbsp;&nbsp;&nbsp;水之法，乃神仙术也。其香着人不灭，名曰芗林秋露。李长吉诗亦云：“山头老桂吹古香。”戏作二阕，以贻好事者//二之一\\
<p></p>
&nbsp;&nbsp;&nbsp;&nbsp;欲问芗林秋露。来自广寒深处。海上说蔷薇，何似桂华风度。高古。高古。不著世间尘污。
<p></p>
</ul><p></p>
<p align="center"><font face="黑体" size="3" color="#000080">如梦令</font><span><font size="2" color="#FF00FF">（二之二）</font></span></p>
<ul>
&nbsp;&nbsp;&nbsp;&nbsp;谁识芗林秋露。胜却诸天花雨。休更觅曹溪，自有个中玄路。参取。参取。滴滴要知落处。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;临镜笑春风，生怕梅花妒。疑是西湖处士家，疏影横斜处。
<p></p>
&nbsp;&nbsp;&nbsp;&nbsp;江静竹娟娟，绿绕青无数。独许幽人子细看，全胜墙东路。
<p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（中秋欲雨还晴，惠力寺江月亭用东坡先生韵示诸禅老寄徐师川枢密）</font></span></p>
<ul>
&nbsp;&nbsp;&nbsp;&nbsp;雨意挟风回，月色兼天静。心与秋空一样清，万象森如影。
<p></p>
&nbsp;&nbsp;&nbsp;&nbsp;何处一声钟，令我发深省。独立沧浪忘却归，不觉霜华冷。
<p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（重阳后数日避乱行双源山间，见菊复用前韵。时以九江郡恳辞未报）</font></span></p>
<ul>
&nbsp;&nbsp;&nbsp;&nbsp;时菊碎榛丛，地僻柴门静。谁道村中好客稀，明月和清影。
<p></p>
&nbsp;&nbsp;&nbsp;&nbsp;天地一蘧庐，梦事慵思省。若个知余懒是真，心已如灰冷。
<p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（督战淝水，再用前韵第三首示青草堂）</font></span></p>
<ul>
&nbsp;&nbsp;&nbsp;&nbsp;胶胶扰扰中，本体元来静。一段澄明绝点埃，世事如泡影。
<p></p>
&nbsp;&nbsp;&nbsp;&nbsp;歇即是菩提，此语须三省。古首无人著脚行，禾黍秋风冷。
<p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（复自和赋第四首）</font></span></p>
<ul>
&nbsp;&nbsp;&nbsp;&nbsp;千古一灵根，本妙元明静。道个如如已是差，莫认风番影。
<p></p>
&nbsp;&nbsp;&nbsp;&nbsp;枯木夜堂深，默坐时观省。月落乌鸡出户飞，万里关河冷。
<p></p>
</ul><p></p>
<p align="center"><font face="黑体" size="3" color="#000080">三字令</font></p>
<ul>
&nbsp;&nbsp;&nbsp;&nbsp;春尽日，雨余时。红蔌蔌，绿漪漪。花满地，水平池。烟光里，云影上，画船移。
<p></p>
&nbsp;&nbsp;&nbsp;&nbsp;纹鸳并，白鸥飞。歌韵响，酒行迟。将我意，入新诗。春欲去，留且住，莫教归。
<p></p>
</ul><p></p>
<p align="center"><font face="黑体" size="3" color="#000080">长相思</font><span><font size="2" color="#FF00FF">（绍兴戊辰闰中秋）</font></span></p>
<ul>
&nbsp;&nbsp;&nbsp;&nbsp;年重月，月重光。万瓦千林白似霜。扁舟入醉乡。
<p></p>
&nbsp;&nbsp;&nbsp;&nbsp;山苍苍。水茫茫。严濑当时不是狂。高风引兴长。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;柳眼风前动，梅心雪后寒。年光浑似雾中看。报答风光无处、可为欢。
<p></p>
&nbsp;&nbsp;&nbsp;&nbsp;一曲聊收泪，三杯强自宽。新愁不耐上眉端。怕见长安归路、懒凭栏。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;无穷白水。无限芰荷红翠里。几点青山。半在云烟C95C霭间。
<p></p>
&nbsp;&nbsp;&nbsp;&nbsp;移舟横截。卧看碧天流素月。此意虚徐。好把芗林入画图。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;江左称岩桂，吴中说木犀。水沈为骨郁金衣。却恨疏梅恼我、得香迟。
<p></p>
&nbsp;&nbsp;&nbsp;&nbsp;叶借山光润，花蒙水色奇。年年勾引赋新诗。应笑芗林冷淡、独心知。
<p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（绍兴辛酉病起）</font></span></p>
<ul>
&nbsp;&nbsp;&nbsp;&nbsp;病著连三月，谁能慰老夫。萧萧短发不胜梳。风里支离欲倒、要人扶。
<p></p>
&nbsp;&nbsp;&nbsp;&nbsp;秋月明如水，岩花忽起予。旋N白酒入盘盂。报答风光不醉、更何如。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;喜甚，因赋是词云\\
<p></p>
&nbsp;&nbsp;&nbsp;&nbsp;我入三摩地，人疑小有天。君王送老白云边。不用丹青图画、上凌烟。
<p></p>
&nbsp;&nbsp;&nbsp;&nbsp;喜揽澄清辔，能同载酒船。相逢忽谩别经年。好是两身强健、在尊前。
<p></p>
</ul><p></p>
<p align="center"><font face="黑体" size="3" color="#000080">桂殿秋</font></p>
<ul>
&nbsp;&nbsp;&nbsp;&nbsp;秋色里，月明中。红旌翠节下蓬宫。蟠桃已结瑶池露，桂子初开玉殿风。
<p></p>
</ul><p></p>
<p align="center"><font face="黑体" size="3" color="#000080">朝中措</font><span><font size="2" color="#FF00FF">（王景源使君生日坐上偶作）</font></span></p>
<ul>
&nbsp;&nbsp;&nbsp;&nbsp;满城腊雪净无埃。触处是花开。天上琼林珠树，谁知夜半移来。
<p></p>
&nbsp;&nbsp;&nbsp;&nbsp;黄堂荐寿，请君著意，和气潜回。化作一江春酒，都将注入尊。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;天仙醉把真珠掷。荷翻写入玻璃碧。雨过酒尊凉。红蕖苒苒香。
<p></p>
&nbsp;&nbsp;&nbsp;&nbsp;飞来双白鹭。屡作D353D353舞。山鸟起清歌。晚来情更多。
<p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（绍兴辛未病起见梅）</font></span></p>
<ul>
&nbsp;&nbsp;&nbsp;&nbsp;多病卧江干，过尽春花秋叶。又见横斜疏影，弄阶前明月。
<p></p>
&nbsp;&nbsp;&nbsp;&nbsp;呼儿取酒据胡床，尚喜知时节。宜与老夫情厚，有鬓边残雪。
<p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（用前韵答邓端友使君）</font></span></p>
<ul>
&nbsp;&nbsp;&nbsp;&nbsp;风劲入平林，扫尽一林黄叶。惟有长松千丈，挂娟娟霜月。
<p></p>
&nbsp;&nbsp;&nbsp;&nbsp;使君和气动江城，疑是芳菲节。忽到小园游戏，见南枝如雪。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（登望韵亭）</font></span></p>
<ul>
&nbsp;&nbsp;&nbsp;&nbsp;两峰对起。象阙端门云雾里。千嶂排空。虎节龙缰腹酥小
<p></p>
&nbsp;&nbsp;&nbsp;&nbsp;箫韶妙曲。我试与听音韵足。借问谁传。松上清风石上泉。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;翠鬟双小。绿绮朱弦心未了。画戟森间。玉子纹楸手共谈。
<p></p>
&nbsp;&nbsp;&nbsp;&nbsp;不妨扶老。未说他年无限笑。且要忘忧。莫问今朝胜几筹。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（梅花盛开，走笔戏呈韩叔夏）</font></span></p>
<ul>
&nbsp;&nbsp;&nbsp;&nbsp;腊前雪里。几处梅梢初破蕊。年后江边。是处花开晚更妍。
<p></p>
&nbsp;&nbsp;&nbsp;&nbsp;绝知春意。不耐愁何心与醉。更有难忘。宋玉墙头婉婉香。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（韩叔夏席上戏作）</font></span></p>
<ul>
&nbsp;&nbsp;&nbsp;&nbsp;谁知莹澈。惟有碧天云外月。一见风流。洗尽胸中万斛愁。
<p></p>
&nbsp;&nbsp;&nbsp;&nbsp;剩烧蜜炬。只恐夜深花睡去。想得横陈。全是巫山一段云。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;千山万水。望极不知何处是。小院回廊。梦去相寻未觉长。
<p></p>
&nbsp;&nbsp;&nbsp;&nbsp;绝怜清瘦。雪里梅梢春未透。常记分携。雨后梨花晓尚啼。
<p></p>
</ul><p></p>
<p align="center"><font face="黑体" size="3" color="#000080">减字木兰花</font></p>
<ul>
&nbsp;&nbsp;&nbsp;&nbsp;去年端午。共结彩丝长命缕。今日重阳。同泛黄花九酝觞。
<p></p>
&nbsp;&nbsp;&nbsp;&nbsp;经时离缺。不为莱菔髭似雪。一笑逢迎。休觅空青眼自明。
<p></p>
&nbsp;&nbsp;&nbsp;&nbsp;§江北旧词
<p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（政和癸巳滁阳作，其年京师大雪）</font></span></p>
<ul>
&nbsp;&nbsp;&nbsp;&nbsp;天宇长闲，飞仙狂醉，翟扑橛裆蚩铡Ｐ患彝ピ海争道絮因风。不怕寒生宝粟，深调护、犀幕重重。瑶林里，疏梅献笑，小萼露轻红。
<p></p>
&nbsp;&nbsp;&nbsp;&nbsp;瑞龙。香绕处，云间弦管，尘外帘栊。须烂醉流霞，莫诉千钟。闻道蟠桃正好，蓬瀛路、消息潜通。飞琼伴，偷将春色，分付入芳容。
<p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（赵伯山席上见梅）</font></span></p>
<ul>
&nbsp;&nbsp;&nbsp;&nbsp;天公深藏巧，雪里放春回。不到闲花凡草，都付与疏梅。独立水边林下，萧萧冰容孤艳，清瘦玉腰支。触拨暗香动，风味欲愁谁。
<p></p>
&nbsp;&nbsp;&nbsp;&nbsp;娥携，青女过，夜阑时。瑶冠琼，粲然一笑亦何奇。剩欲举觞对饮，不怕月明霜重，寒色著人衣。只恐邻笛起，化作玉尘飞。
<p></p>
</ul><p></p>
<p align="center"><font face="黑体" size="3" color="#000080">梅花引</font><span><font size="2" color="#FF00FF">（戏代李师明作）</font></span></p>
<ul>
&nbsp;&nbsp;&nbsp;&nbsp;花如颊。梅如叶。小时笑弄阶前月。最盈盈。最惺惺。闲愁未识、无计定深情。十年空省春风面。花落花开不相见。要相逢。得相逢。须信灵犀，中自有心通。
<p></p>
</ul><p></p>
<p align="center"><font face="黑体" size="3" color="#000080">梅花引</font></p>
<ul>
&nbsp;&nbsp;&nbsp;&nbsp;同杯勺。同斟酌。千愁一醉都推却。花阴边。柳阴边。几回拟待、偷怜不成怜。伤春玉瘦慵梳掠。抛掷琵琶闲处著。莫猜疑。莫嫌迟。鸳鸯翡翠，终是一双飞。
<p></p>
</ul><p></p>
<p align="center"><font face="黑体" size="3" color="#000080">人娇</font><span><font size="2" color="#FF00FF">（钱卿席上赠侍人轻轻）</font></span></p>
<ul>
&nbsp;&nbsp;&nbsp;&nbsp;白似雪花，柔于柳絮。胡蝶儿、镇长一处。春风骀荡，蓦然吹去。得游丝、半空惹住。
<p></p>
&nbsp;&nbsp;&nbsp;&nbsp;波上精神，掌中态度。分明是、彩云团做。当年飞燕，从今不数。只恐是、高唐梦中神女。
<p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（宛丘行□□□□之园见梅对雪）</font></span></p>
<ul>
&nbsp;&nbsp;&nbsp;&nbsp;记得江城春意动。两行疏梅龙脑冻。佳人不用辟寒犀，踏雪穿花云鬓重。
<p></p>
&nbsp;&nbsp;&nbsp;&nbsp;真珠旋滴留人共。更k沈香暖金凤。只今梅雪可怜时，都似绿窗前日梦。
<p></p>
</ul><p></p>
<p align="center"><font face="黑体" size="3" color="#000080">玉楼春</font><span><font size="2" color="#FF00FF">（文缜、倪巨济、王元衷、苏叔党宴张子实家。侍人贺全真妙绝一时）</font></span></p>
<ul>
&nbsp;&nbsp;&nbsp;&nbsp;云窗雾阁春风透。蝶绕蜂围花气漏。恼人风味恰如梅，倚醉腰肢全是柳。
<p></p>
&nbsp;&nbsp;&nbsp;&nbsp;细传一曲情偏厚。淡扫两山缘底皱。归时好月已沈空，只有真香犹满袖。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（与徐师川同过叶梦授家）</font></span></p>
<ul>
&nbsp;&nbsp;&nbsp;&nbsp;小院深明别有天。花能笑语柳能眠。雪肌得酒于中暖，莲步凌波分外妍。
<p></p>
&nbsp;&nbsp;&nbsp;&nbsp;钗燕重，髻荷偏。两山斜叠翠连娟。朝云无限矜春态，暮雨情知更可怜。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（宣和己亥代人赠别）</font></span></p>
<ul>
&nbsp;&nbsp;&nbsp;&nbsp;斗帐欢盟不计年。谁知蓦地远如天。何曾一霎离心上，怎得而今在眼前。
<p></p>
&nbsp;&nbsp;&nbsp;&nbsp;鱼不断，雁相连。可无小字寄芳笺。薄情已是抛人去，更与新愁到酒边。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（同前）</font></span></p>
<ul>
&nbsp;&nbsp;&nbsp;&nbsp;说著分飞百种猜。泥人细数几时回。风流可惯曾孤冷，怀抱如何得好开。
<p></p>
&nbsp;&nbsp;&nbsp;&nbsp;垂玉箸，下香阶。凭肩小语更兜鞋。再三莫遣归期误，第一频教入梦来。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font></p>
<ul>
&nbsp;&nbsp;&nbsp;&nbsp;浅浅妆成淡淡梅。见梅忆着傍妆台。书无鸿雁如何寄，肠断摧归作么回。
<p></p>
&nbsp;&nbsp;&nbsp;&nbsp;千种恨，百般猜。为伊怀抱几时开。可堪江上风头恶，不放朝云入梦来。
<p></p>
</ul><p></p>
<p align="center"><font face="黑体" size="3" color="#000080">鹧鸪天</font></p>
<ul>
&nbsp;&nbsp;&nbsp;&nbsp;几处秋千懒未收。花梢柳外出纤柔。霞衣轻举疑奔月，宝髻欹倾若坠楼。
<p></p>
&nbsp;&nbsp;&nbsp;&nbsp;争缥缈，斗风流。蜂儿蛱蝶共嬉游。朝朝暮暮春风里，落尽梨花未肯休。
<p></p>
</ul><p></p>
<p align="center"><font face="黑体" size="3" color="#000080">踏莎行</font><span><font size="2" color="#FF00FF">（政和丙申九江道中）</font></span></p>
<ul>
&nbsp;&nbsp;&nbsp;&nbsp;霭霭朝云，矜春态度。楚宫梦断寻无路。欲将尊酒遣新愁，谁知引到愁深处。
<p></p>
&nbsp;&nbsp;&nbsp;&nbsp;不尽长江，无边细雨。只疑都把愁来做。西山总不解遮栏，随春直过东湖去。
<p></p>
</ul><p></p>
<p align="center"><font face="黑体" size="3" color="#000080">鹊桥仙</font></p>
<ul>
&nbsp;&nbsp;&nbsp;&nbsp;合卺风流，擘钗情态，压倒痴牛E66D女。今年云外果深期，想却笑、人间离苦。
<p></p>
&nbsp;&nbsp;&nbsp;&nbsp;萦愁叠恨，青山绿水，杳杳重重无数。寻常犹有梦能来，到此夜、无寻梦处。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（政和丁酉下琵琶沟作）</font></span></p>
<ul>
&nbsp;&nbsp;&nbsp;&nbsp;餮淌魑拗厥。不碍相思路。晚云分外欲增愁。更那堪疏雨、送归舟。
<p></p>
&nbsp;&nbsp;&nbsp;&nbsp;雨来还被风吹去。陨泪多如雨。拟题双叶问离忧。怎得水随人意、肯西流。
<p></p>
</ul><p></p>
<p align="center"><font face="黑体" size="3" color="#000080">虞美人</font></p>
<ul>
&nbsp;&nbsp;&nbsp;&nbsp;去年不到琼花底。蝶梦空相倚。今年特地趁花来。却甚不教同醉、过花开。
<p></p>
&nbsp;&nbsp;&nbsp;&nbsp;花知此恨年年有。也伴人春瘦。一枝和泪寄春风。应把旧愁新怨、入眉峰。
<p></p>
</ul><p></p>
<p align="center"><font face="黑体" size="3" color="#000080">虞美人</font><span><font size="2" color="#FF00FF">（宣和辛丑）</font></span></p>
<ul>
&nbsp;&nbsp;&nbsp;&nbsp;去年雪满长安树。望断扬州路。今年看雪在扬州。人在蓬莱深处、若为愁。
<p></p>
&nbsp;&nbsp;&nbsp;&nbsp;而今不恨伊相误。自恨来何暮。平山堂下旧嬉游。只有舞春杨柳、似风流。
<p></p>
</ul><p></p>
<p align="center"><font face="黑体" size="3" color="#000080">虞美人</font></p>
<ul>
&nbsp;&nbsp;&nbsp;&nbsp;绮窗人似莺藏柳。巧语春心透。声声清切入人深。一夜不知两鬓、雪霜侵。
<p></p>
&nbsp;&nbsp;&nbsp;&nbsp;何时月下歌金缕。醉看行云住。懒将幽恨寄瑶琴。却倩金笼鹦鹉、递芳音。
<p></p>
</ul><p></p>
<p align="center"><font face="黑体" size="3" color="#000080">更漏子</font><span><font size="2" color="#FF00FF">（题赵伯山青白轩，时王丰父、刘长因同赋）</font></span></p>
<ul>
&nbsp;&nbsp;&nbsp;&nbsp;竹孤青，梅酽白。更着使君清绝。梅似竹，竹如君。须知德有邻。
<p></p>
&nbsp;&nbsp;&nbsp;&nbsp;月同高，风同调。月底风前一笑。翻碎影，度微香。与人风味长。
<p></p>
</ul><p></p>
<p align="center"><font face="黑体" size="3" color="#000080">更漏子</font></p>
<ul>
&nbsp;&nbsp;&nbsp;&nbsp;鹊桥边，牛渚上。翠节红旌相向。承玉露，御金风。年年岁岁同。
<p></p>
&nbsp;&nbsp;&nbsp;&nbsp;懒飞梭，停弄杼。遥想彩云深处。人咫尺，事关山。无聊独倚栏。
<p></p>
</ul><p></p>
<p align="center"><font face="黑体" size="3" color="#000080">鹊桥仙</font><span><font size="2" color="#FF00FF">（七夕）</font></span></p>
<ul>
&nbsp;&nbsp;&nbsp;&nbsp;澄江如练，远山横翠，一段风烟如画。层楼杰阁倚晴空，疑便是、支矶石下。
<p></p>
&nbsp;&nbsp;&nbsp;&nbsp;宝奁琼鉴，淡匀轻扫，纤手弄妆初罢。拟将心事问天公，与牛女、平分今夜。
<p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（代张仲宗赋）</font></span></p>
<ul>
&nbsp;&nbsp;&nbsp;&nbsp;碧落飞明镜，晴烟幂远山。扁舟夜下广陵滩。照我白萍红蓼、一杯残。
<p></p>
&nbsp;&nbsp;&nbsp;&nbsp;初望同盘饮，如何两处看。遥知香雾湿云鬟。凭暖琼楼十二、玉栏干。
<p></p>
</ul><p></p>
<p align="center"><font face="黑体" size="3" color="#000080">鹊桥仙</font></p>
<ul>
&nbsp;&nbsp;&nbsp;&nbsp;飞云多态，凉E97C微度，都到酒边歌处。冰肌玉骨照人寒，更做弄、一帘风雨。
<p></p>
&nbsp;&nbsp;&nbsp;&nbsp;同盘风味，合欢情思，不管星娥猜妒。桃花溪水接银河，与占断、鹊桥归路。
<p></p>
</ul><p></p>
<p align="center"><font face="黑体" size="3" color="#000080">南歌子</font><span><font size="2" color="#FF00FF">（郭小娘道装）</font></span></p>
<ul>
&nbsp;&nbsp;&nbsp;&nbsp;缥缈云间质，轻盈波上身。瑶林玉树出风尘。不是野花凡草、等闲春。
<p></p>
&nbsp;&nbsp;&nbsp;&nbsp;翠羽双垂珥，乌纱巧制巾。经珠不动两眉颦。须信铅华销尽、见天真。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;梁苑千花乱，隋堤一水长。眼前风物总悲凉。何况眉头心上、不相忘。
<p></p>
&nbsp;&nbsp;&nbsp;&nbsp;因梦聊携手，凭书续断肠。已惊蝴蝶过东墙。更被风吹鸿雁、不成行。
<p></p>
</ul><p></p>
<p align="center"><font face="黑体" size="3" color="#000080">卜算子</font></p>
<ul>
&nbsp;&nbsp;&nbsp;&nbsp;岁见梅追和一首，终恨有儿女子态耳\\
<p></p>
&nbsp;&nbsp;&nbsp;&nbsp;竹里一枝梅，雨洗娟娟静。疑是佳人日暮来，绰约风前影。
<p></p>
&nbsp;&nbsp;&nbsp;&nbsp;新恨有谁知，往事何堪省。梦绕阳台寂寞回，沾袖余香冷。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;鸳鸯翡翠同心侣。惊风不得双飞去。春水绿西池。重期相见时。
<p></p>
&nbsp;&nbsp;&nbsp;&nbsp;长怜心共语。梦里池边路。相见不如新。花应解笑人。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（政和丙申）</font></span></p>
<ul>
&nbsp;&nbsp;&nbsp;&nbsp;娟娟明月如霜白。鳌山可是蓬山隔。恨不及春风。行云处处同。
<p></p>
&nbsp;&nbsp;&nbsp;&nbsp;暖香红雾里。一笑谁新喜。知得远愁无。春衫有泪珠。
<p></p>
</ul><p></p>
<p align="center"><font face="黑体" size="3" color="#000080">菩萨蛮</font></p>
<ul>
&nbsp;&nbsp;&nbsp;&nbsp;袜儿窄剪鞋儿上。纹鸳并影双双好。微步巧藏人。轻飞洛浦尘。
<p></p>
&nbsp;&nbsp;&nbsp;&nbsp;前回深处见。欲近还相远。心事不能知。教人直是疑。
<p></p>
</ul><p></p>
<p align="center"><font face="黑体" size="3" color="#000080">南歌子</font></p>
<ul>
&nbsp;&nbsp;&nbsp;&nbsp;雨过林峦静，风回池阁凉。窥人双燕语雕梁。笑看小荷翻处、戏鸳鸯。
<p></p>
&nbsp;&nbsp;&nbsp;&nbsp;共饮菖蒲细，同分彩线长。今朝真不负风光。绝胜几年飞梦、绕高居。
<p></p>
</ul><p></p>
<p align="center"><font face="黑体" size="3" color="#000080">减字木兰花</font><span><font size="2" color="#FF00FF">（政和癸巳）</font></span></p>
<ul>
&nbsp;&nbsp;&nbsp;&nbsp;几年不见。胡蝶枕中魂梦远。一日相逢。鹦鹉杯深笑靥浓。
<p></p>
&nbsp;&nbsp;&nbsp;&nbsp;欢心未已。流水落花愁又起。离恨如何。细雨斜风晚更多。
<p></p>
</ul><p></p>
<p align="center"><font face="黑体" size="3" color="#000080">秦楼月</font></p>
<ul>
&nbsp;&nbsp;&nbsp;&nbsp;虫声切。柔肠欲断伤离别。伤离别。几行清泪，界残红颊。
<p></p>
&nbsp;&nbsp;&nbsp;&nbsp;玉阶白露侵罗袜。下帘却望玲珑月。玲珑月。寒光凌乱，照人愁绝。
<p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（与王丰父、郑曼卿兄弟嵩山道中）</font></span></p>
<ul>
&nbsp;&nbsp;&nbsp;&nbsp;月在两山间，人在空明里。山色碧于天，月色光于水。
<p></p>
&nbsp;&nbsp;&nbsp;&nbsp;心闲物物幽，心动尘尘起。莫向动中来，长愿闲如此。
<p></p>
</ul><p></p>
<p align="center"><font face="黑体" size="3" color="#000080">生查子</font></p>
<ul>
&nbsp;&nbsp;&nbsp;&nbsp;春心如杜鹃，日夜思归切。啼尽一川花，愁落千山月。
<p></p>
&nbsp;&nbsp;&nbsp;&nbsp;遥怜白玉人，翠被余香歇。可惯独眠寒，减动丰肌雪。
<p></p>
</ul><p></p>
<p align="center"><font face="黑体" size="3" color="#000080">生查子</font></p>
<ul>
&nbsp;&nbsp;&nbsp;&nbsp;近似月当怀，远似花藏雾。好是月明时，同醉花深处。
<p></p>
&nbsp;&nbsp;&nbsp;&nbsp;看花不自持，对月空相顾。愿学月频圆，莫作花飞去。
<p></p>
</ul><p></p>
<p align="center"><font face="黑体" size="3" color="#000080">生查子</font></p>
<ul>
&nbsp;&nbsp;&nbsp;&nbsp;春山和恨长，秋水无言度。脉脉复盈盈，几点梨花雨。
<p></p>
&nbsp;&nbsp;&nbsp;&nbsp;深深一段愁，寂寂无行路。推去又还来，没个遮栏处。
<p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（赠陈宋邻）</font></span></p>
<ul>
&nbsp;&nbsp;&nbsp;&nbsp;娟娟月入眉，整整云归鬓。镜里弄妆迟，帘外花移影。
<p></p>
&nbsp;&nbsp;&nbsp;&nbsp;斜窥秋水长，软语春莺近。无计奈情何，只有相思分。
<p></p>
</ul><p></p>
<p align="center"><font face="黑体" size="3" color="#000080">生查子</font></p>
<ul>
&nbsp;&nbsp;&nbsp;&nbsp;相思懒下床，春梦迷胡蝶。入柳又穿花，去去轻如叶。
<p></p>
&nbsp;&nbsp;&nbsp;&nbsp;可堪岐路长，不道关山隔。无赖是黄鹂，唤起空愁绝。
<p></p>
</ul><p></p>
<p align="center"><font face="黑体" size="3" color="#000080">望江南</font><span><font size="2" color="#FF00FF">（八月十四日望为寿，近有弄璋之庆）</font></span></p>
<ul>
&nbsp;&nbsp;&nbsp;&nbsp;微雨过，庭院净无尘。天上秋期明日是，人间月影十分清，真不负佳辰。
<p></p>
&nbsp;&nbsp;&nbsp;&nbsp;称寿处，香雾绕花身。玉兔已成千岁药，桂华更与一枝新。喜气满重。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;冰雪肌肤不受尘。脸桃眉柳暖生春。手搓梅子笑迎人。
<p></p>
&nbsp;&nbsp;&nbsp;&nbsp;欲语又休无限思，暂来还去不胜颦。梦随胡蝶过东邻。
<p></p>
</ul><p></p>
<p align="center"><font face="黑体" size="3" color="#000080">西江月</font></p>
<ul>
&nbsp;&nbsp;&nbsp;&nbsp;微步凌波尘起，弄妆满镜花开。春心掷处眼频来。秀色著人无耐。
<p></p>
&nbsp;&nbsp;&nbsp;&nbsp;旧事如风无迹，新愁似水难裁。相思日夜梦阳台。减尽沈郎衣带。
<p></p>
</ul><p></p>
<p align="center"><font face="黑体" size="3" color="#000080">点绛唇</font><span><font size="2" color="#FF00FF">（南昌送范帅）</font></span></p>
<ul>
&nbsp;&nbsp;&nbsp;&nbsp;丹凤飞来，细传日下丝纶语。使君归去。已近沙堤路。
<p></p>
&nbsp;&nbsp;&nbsp;&nbsp;风叶露花，秋意浓如许。江天暮。离歌轻举。愁满西山雨。
<p></p>
</ul><p></p>
<p align="center"><font face="黑体" size="3" color="#000080">丑奴儿</font><span><font size="2" color="#FF00FF">（宣和辛丑）</font></span></p>
<ul>
&nbsp;&nbsp;&nbsp;&nbsp;无双亭下琼花树，玉骨云腴。倾国称姝。除却扬州是无处。
<p></p>
&nbsp;&nbsp;&nbsp;&nbsp;天教红药来参乘，桃李先驱。总作花奴。举拥红遮到玉都。
<p></p>
</ul><p></p>
<p align="center"><font face="黑体" size="3" color="#000080">如梦令</font></p>
<ul>
&nbsp;&nbsp;&nbsp;&nbsp;午夜凉生翠幔。帘外行云撩乱。可恨白萍风，欲雨又还吹散。肠断。肠断。楚梦惊残一半。
<p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（中秋前一日为寿）</font></span></p>
<ul>
&nbsp;&nbsp;&nbsp;&nbsp;小雨度微云，快染一天新碧。恰到中秋佳处，是芳年华日。
<p></p>
&nbsp;&nbsp;&nbsp;&nbsp;冰轮莫做九分看，天意在今夕。先占广寒风露，怕娥偏得。
<p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（怀安郡王席上）</font></span></p>
<ul>
&nbsp;&nbsp;&nbsp;&nbsp;初上舞P时，争看袜罗弓窄。恰似晚霞零乱，衬一钩新月。
<p></p>
&nbsp;&nbsp;&nbsp;&nbsp;折旋多态小腰身，分明是回雪。生怕因风飞去，放真珠帘隔。
<p></p>
</ul><p></p>
<p align="center"><font face="黑体" size="3" color="#000080">采桑子</font></p>
<ul>
&nbsp;&nbsp;&nbsp;&nbsp;人如濯濯春杨柳，彻骨风流。脱体温柔。牵系多情尽未休。
<p></p>
&nbsp;&nbsp;&nbsp;&nbsp;最怜恰恰新眠起，云雨初收。斜倚琼楼。叶叶眉心一样愁。
<p></p>
</ul><p></p>
<p align="center"><font face="黑体" size="3" color="#000080">清平乐</font><span><font size="2" color="#FF00FF">（滁阳寄邵子非诸友）</font></span></p>
<ul>
&nbsp;&nbsp;&nbsp;&nbsp;云无天净。明月端如镜。乌鹊绕枝栖未稳。零露垂垂珠陨。
<p></p>
&nbsp;&nbsp;&nbsp;&nbsp;扁舟共绝潮河。秋风别去如梭。今夜凄然对影，与谁斟酌娥。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;花想仪容柳想腰。融融曳曳一团娇。绮罗丛里最妖娆。
<p></p>
&nbsp;&nbsp;&nbsp;&nbsp;歌罢碧天零影乱，舞时红袖雪花飘。几回相见为魂销。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（赵总怜以扇头来乞词，戏有此赠。赵能著棋、写字、分茶、弹琴）</font></span></p>
<ul>
&nbsp;&nbsp;&nbsp;&nbsp;艳赵倾燕花里仙。乌丝阑写永和年。有时闲弄醒心弦。
<p></p>
&nbsp;&nbsp;&nbsp;&nbsp;茗碗分云微醉后，纹楸斜倚髻鬟偏。风流模样总堪怜。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（王称心效颦，亦有是请，再用前韵赠之）</font></span></p>
<ul>
&nbsp;&nbsp;&nbsp;&nbsp;曾是襄王梦里仙。娇痴恰恰破瓜年。芳心已解品朱弦。
<p></p>
&nbsp;&nbsp;&nbsp;&nbsp;浅浅笑时双靥媚，盈盈立处绿云偏。稀人心是尽人怜。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;一夜凉E97C动碧厨。晓庭飞雨溅真珠。玉人睡起倚金铺。
<p></p>
&nbsp;&nbsp;&nbsp;&nbsp;云髻作堆初未整，柳腰如醉不胜扶。天仙风调世间无。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（政和壬辰正月豫章龟潭作，时徐师川、洪驹父、汪彦章携酒来作别）</font></span></p>
<ul>
&nbsp;&nbsp;&nbsp;&nbsp;璧月光中玉漏清。小梅疏影水边明。似梅人醉月西倾。
<p></p>
&nbsp;&nbsp;&nbsp;&nbsp;梅欲黄时朝暮雨，月重圆处短长亭。旧愁新恨若为情。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（连年二月二日出都门）</font></span></p>
<ul>
&nbsp;&nbsp;&nbsp;&nbsp;人意天公则甚知。故教小雨作深悲。桃花浑似泪胭脂。
<p></p>
&nbsp;&nbsp;&nbsp;&nbsp;理棹又从今日去，断肠还似去年时。经行处处是相思。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（政和癸巳仪真东园作）</font></span></p>
<ul>
&nbsp;&nbsp;&nbsp;&nbsp;花样风流柳样娇。雪中微步过溪桥。心期春色到梅梢。
<p></p>
&nbsp;&nbsp;&nbsp;&nbsp;折得一枝归绿鬓，冰容玉艳不相饶。索人同去醉金蕉。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;守得梅开著意看。春风几醉玉栏干。去时犹自惜余欢。
<p></p>
&nbsp;&nbsp;&nbsp;&nbsp;雨后重来花扫地，叶间青子已团团。凭谁寄与蹙眉山。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（酴和狄相叔韵赠陈宋邻）</font></span></p>
<ul>
&nbsp;&nbsp;&nbsp;&nbsp;翡翠衣裳白玉人。不将朱粉污天真。清风为伴月为邻。
<p></p>
&nbsp;&nbsp;&nbsp;&nbsp;枕上解随良夜梦，壶中别是一家春。同心小绾更尖新。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;两点春山入翠眉。一DB4D杨柳作腰肢。语音娇软带儿痴。
<p></p>
&nbsp;&nbsp;&nbsp;&nbsp;犹省当来求识面，隔帘清唱倒琼彝。真成相见说当时。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;姑射肌肤雪一团。掺掺玉手弄冰纨。著人情思几多般。
<p></p>
&nbsp;&nbsp;&nbsp;&nbsp;水上月如天样远，眼前花似镜中看。见时容易近时难。
<p></p>
</ul><p></p>
<p align="center"><font face="黑体" size="3" color="#000080">浣溪沙</font></p>
<ul>
&nbsp;&nbsp;&nbsp;&nbsp;云外遥山是翠眉。风前杨柳入腰肢。凌波微步袜尘飞。
<p></p>
&nbsp;&nbsp;&nbsp;&nbsp;倚醉传歌留客处，佯嗔不语人时。风流态度百般宜。
<p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（许南叔席上）</font></span></p>
<ul>
&nbsp;&nbsp;&nbsp;&nbsp;百斛明珠得翠蛾。风流彻骨更能歌。碧云留住劝金荷。
<p></p>
&nbsp;&nbsp;&nbsp;&nbsp;取醉归来因一笑，恼人深处是横波。酒醒情味却知么。
<p></p>
</ul><p></p>
<p align="center"><font face="黑体" size="3" color="#000080">相见欢</font></p>
<ul>
&nbsp;&nbsp;&nbsp;&nbsp;亭亭秋水芙蓉。翠围中。又是一年风露、笑相逢。
<p></p>
&nbsp;&nbsp;&nbsp;&nbsp;天机畔。云锦乱。思无穷。路隔银河犹解、嫁西风。
<p></p>
</ul><p></p>
<p align="center"><font face="黑体" size="3" color="#000080">相见欢</font></p>
<ul>
&nbsp;&nbsp;&nbsp;&nbsp;桃源深闭春风。信难通。流水落花余恨、几时穷。
<p></p>
&nbsp;&nbsp;&nbsp;&nbsp;水无定。花有尽。会相逢。可是人生长在、别离中。
<p></p>
</ul><p></p>
<p align="center"><font face="黑体" size="3" color="#000080">相见欢</font></p>
<ul>
&nbsp;&nbsp;&nbsp;&nbsp;腰肢一缕纤长。是垂杨。泥泥风中衣袖、冷沈香。
<p></p>
&nbsp;&nbsp;&nbsp;&nbsp;花如颊。眉如叶。语如簧。微笑微颦相恼、过回廊。
<p></p>
</ul><p></p>
                </td>
              </tr>
            </table>
          </td>
        </tr>
        </table></tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    
  

</body>
</html>
