<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;王义山</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">千年调</font><span><font size="2" color="#FF00FF">（游葛岭归有感）</font></span></font></font></p>
<ul>
&nbsp;&nbsp;&nbsp;&nbsp;胜地独湖山，满堂贮风月。歌舞太平气象，雪回云遏。红鞋朱帽，隔岸唤船，芙蓉万叠。人稀到，这清绝。
</font><p></p>
&nbsp;&nbsp;&nbsp;&nbsp;因思旧事，庄敞平泉宅。莫与他人树石，对儿孙说。难全晚节，不如一丘壑。住茅屋三间，任穷达。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（寿湖南胡太初）</font></span></font></font></p>
<ul>
&nbsp;&nbsp;&nbsp;&nbsp;沆瀣金茎露，清洁玉壶冰。分明昨夜，光见南极老人星。山甫秀钟松岳，傅说上符箕尾，造物为时生。一代词科伯，飞上到蓬瀛。
</font><p></p>
&nbsp;&nbsp;&nbsp;&nbsp;紫薇天，丹禁地，掌丝纶。盘洲益国。个样人物只三人。辞却翰林风月，故就湖湘霖雨，天下共为春，试看玉堂□，太半秉洪钧。
</font><p></p>
</ul><p></p>
<p align="center"><font face="黑体" size="3" color="#000080">临江仙</font><span><font size="2" color="#FF00FF">（寿章丞相）</font></span></font></font></p>
<ul>
&nbsp;&nbsp;&nbsp;&nbsp;明日中元生上相，真上相上元生。满城灯火昼三更。台星呈瑞处，一点寿星明。
</font><p></p>
&nbsp;&nbsp;&nbsp;&nbsp;和气薰蒸开泰运，湖山万里光荣。愿推天地发生仁。八荒开寿域，一气转洪钧。
</font><p></p>
</ul><p></p>
<p align="center"><font face="黑体" size="3" color="#000080">满庭芳</font><span><font size="2" color="#FF00FF">（寿余节使）</font></span></font></font></p>
<ul>
&nbsp;&nbsp;&nbsp;&nbsp;线柳迎风，锦棠媚日，十分春色豪奢。青烟宫烛，飞入待臣家。瑞霭深笼画戟，寿星照、曲纛高牙。因知是、崧高华旦，玳宴醉琼花。
</font><p></p>
&nbsp;&nbsp;&nbsp;&nbsp;翻鸦。新诏墨，闻枢庭召入，已办宣麻。比汾阳福寿，公更穹华。伫看稠青叠紫，书香蔼、桂子兰芽。鸣珂处，西湖路上，接武筑堤沙。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（乙亥春永嘉归舟）</font></span></font></font></p>
<ul>
&nbsp;&nbsp;&nbsp;&nbsp;宇宙邮亭耳，游子问舟归。滩上滩下，转柁欲速□□迟。安得泛河一叶，寻见江南归处，多只是旬余。此身无地著，惊浪湿征衣。
</font><p></p>
&nbsp;&nbsp;&nbsp;&nbsp;独张翰，见风起，早知机。谁把乘舟，偏重良策济明时。夷岛人烟相接，恰在永嘉上浦，猛忆浩然诗。乡闾万余里，失路一相悲。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（乙亥春题雁荡山）</font></span></font></font></p>
<ul>
&nbsp;&nbsp;&nbsp;&nbsp;雅有登山癖。觉老来、尚可跻攀，浪游蹑屐。险怪i称雁荡，争秀群山第一。更耸出、穹崖千尺。景物深藏长谷里，最上龛，水凿时冲激。tJ处，钜□石。
</font><p></p>
&nbsp;&nbsp;&nbsp;&nbsp;地生天作谁能识。睹江山如故，恨无一时人物。灵运当年为太守，佳处都曾游历。独不见、此山脚迹。风月直须人管领，怎不移、石壁题岩壁。今且著，老夫笔。
</font><p></p>
</ul><p></p>
<p align="center"><font face="黑体" size="3" color="#000080">念奴娇</font><span><font size="2" color="#FF00FF">（题临湖阁。阁在东阳，向巨源所创，洪容斋作记，旧赘漕幕居其下）</font></span></font></font></p>
<ul>
&nbsp;&nbsp;&nbsp;&nbsp;南昌奇观，最东湖、好景重重叠叠。谁瞰湖光新佳阁，横挹翠峰Y■。十里芙蓉，海神捧出，一镜何明彻。鸢鱼飞跃，活机触处泼泼。
</font><p></p>
&nbsp;&nbsp;&nbsp;&nbsp;容斋巨笔如椽，迎来一记，赢得芳名独。猛忆泛莲前日事，诗社杯盘频设。倚看斜阳，檐头燕子，如把兴亡说。谁迎谁送，一川无限风月。
</font><p></p>
</ul><p></p>
<p align="center"><font face="黑体" size="3" color="#000080">瑞龙吟</font><span><font size="2" color="#FF00FF">（寿京尹曾留远）</font></span></font></font></p>
<ul>
&nbsp;&nbsp;&nbsp;&nbsp;晨光曙。遥见□灼文奎，照天心处。峨眉棱上西飞，北魁南极，腾辉灿丽。
</font><p></p>
&nbsp;&nbsp;&nbsp;&nbsp;神皋地。争看碧幢旗戟，蔼然佳气。深深有美堂中，绣帏□幕，笙歌不住。
</font><p></p>
&nbsp;&nbsp;&nbsp;&nbsp;知是元戎初度，玉觥频举，云堤烟市。时听笑声，都人相贺相语。人人说是，活佛生今世。襟怀内、严霜莹月，春风秋水。文肃貂蝉贵。南丰学问，文昭节义。若问庄椿岁。堪谁比，清源曾公寿齿。郎君宥府，衮衣荣侍。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font><span><font size="2" color="#FF00FF">（自贺生孙。丙戌西月）</font></span></font></font></p>
<ul>
&nbsp;&nbsp;&nbsp;&nbsp;自笑斟X。作皤然一老，逍遥东湖湖曲。好事爆然来子舍，报道生孙新浴。算天也、从人所欲。万事足虽缘有子，见孙时、万事方为足。诗礼脉，今有续。
</font><p></p>
&nbsp;&nbsp;&nbsp;&nbsp;吾家本是山阴族。见生来、风神稍秀，足娱吾目。吾子吾孙同此月，日月才争五六。喜听得、欢声满目。禺鲁聪明天所赋，只无灾无难为多福。且愿汝，书劝读。
</font><p></p>
</ul><p></p>
<p align="center"><font face="黑体" size="3" color="#000080">乐语</font></font></font></p>
<ul>
&nbsp;&nbsp;&nbsp;&nbsp;◎寿崇节致语//隆兴府
</font><p></p>
&nbsp;&nbsp;&nbsp;&nbsp;万年介寿，星辰拱文母之尊；四海蒙恩，雨露宠周臣之宴。颂声交作，协气横流。与天同心，为民立命。以圣子承承继继，九州番臣；奉太后怡怡愉愉，亿载永久。宝册加徽称于汉典，彩衣绚瑞色于舜庭。捧金炉香，胥庆寿崇之旦；□玉卮酒，永延长乐之春。躬禀聪明，性纯爱敬。晋福介王母，三千年之桃晕新红；华封祝圣人，八九叶之q开并绿。耳凤韶之雅奏，身鱼藻之深仁。臣等幸囿明时，忻逢盛事。遥瞻禁卫，蔼播衢谣：东极承颜肃紫宸。恩酉农湛露宴群臣。香传禁柳鸣球瑟，影颤宫花蔼缙绅。璀璨神光三殿晓，怡愉和气万年春。明朝又纪流虹瑞，更效封人祝圣人。
</font><p></p>
&nbsp;&nbsp;&nbsp;&nbsp;◎对厅致语
</font><p></p>
&nbsp;&nbsp;&nbsp;&nbsp;怡愉奉太后，称觞盛长乐之仪；普率皆王臣，会□接镐京之饮。欢浮鱼藻，光射斗牛。恭惟特进大观文大丞相国公四海儒宗，两朝元老。巨川舟楫，旱岁霖雨；不有其功，清时钟鼓，胜事园林，自乐以道。暂游洛社，更筑沙堤。宫使端明相公吟遍玉堂，来寻绿野。听星辰履，久联紫殿之清；依日月光，已觉黄扉之近。宫使阁学尚书为国喉舌，同姓腹心。寄兴西山，虽喜林泉萧散；召还北阙，要推社稷经纶。观使提刑户部曾策驹马因，肯盟鸥鹭。入直天上，尚记青藜；趣起山中，便持紫橐。提刑诏使提刑部洒人寒露，厉古清风。衡岳云开，会见郎官列宿；甘泉地近，即依天子九重。观使提刑判府监丞玉节犹香，幅巾自适。胸中宇宙，素存开济之心；足下风云，直峻清华之武。观使判府刑部老成器局，光霁襟怀。赞白云之司，早培朝望；翔紫霄之表，简在帝心。众位判府郎卿金石舂鸣，琳琅映照。吟万柳阴中之句，香入诏芝；接五花影里之班，望高玉笋。及梓里满前之材俊，皆兰台向上之C基。我知府、运使、华文、国史、秘监、侍郎，渠观联辉，节麾叠组。不知昼锦为邦家之光、E3CC里之荣；但喜阳春在天庭之间、湖山之外。嘉与十一郡黎献之众，载歌万亿载慈祥之诗。寿崇方庆于坤闱，既醉共分于天禄。合星垣之宾佐，偕月乘之儒流。蓉府材能，柳营韬略。客坐联杏坛之秀，男邦蔼花县之英。笾豆肆陈，笙簧迭奏。福介于王母，幸永瞻慈极之尊；河清生圣人，更同效华对之祝。□等敷陈俚词，扬厉休期。
</font><p></p>
&nbsp;&nbsp;&nbsp;&nbsp;八叶q香夏气清。坤闱有庆佛同生。枫宸称寿云霄迥，苹野沾恩雨露深。祚永万年齐晋福，孝濡九有乐升平。电枢又报祥光绕，虎拜扬休天子明。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;金阙深深，正夏日初长禁柳青。祥烟纷簇，红云一朵，飞度彤庭。千妃随步处，觉薰风、微拂觚棱。天颜喜，向东朝长乐，献九霞觥。
</font><p></p>
&nbsp;&nbsp;&nbsp;&nbsp;分明。西昆王母，来从光碧驾飞Z。为言今日，金仙新浴，共庆长生。捧桃上寿，天一笑、赐宴蓬瀛。沸欢声。道明朝前殿，又祝椿龄。
</font><p></p>
&nbsp;&nbsp;&nbsp;&nbsp;◎勾问队心
</font><p></p>
&nbsp;&nbsp;&nbsp;&nbsp;妾闻舜殿重华，薰风初奏；唐宫兴庆，寿日新逢。远方称赞效微诚，女队蹁跹呈妙舞。腰翻翠柳，步趁金莲。岂无皓齿之歌，可表丹心之祝。相携纤手，共蹑华P。
</font><p></p>
&nbsp;&nbsp;&nbsp;&nbsp;◎唱柘枝令
</font><p></p>
&nbsp;&nbsp;&nbsp;&nbsp;西山元是神仙境，瑞气郁森森。彩鸾飞下五云深。急管递繁音。
</font><p></p>
&nbsp;&nbsp;&nbsp;&nbsp;碧鬓□斜花欲颤，轻盈莲步移金。柴檀催拍莫沈吟。传入柘枝心。
</font><p></p>
&nbsp;&nbsp;&nbsp;&nbsp;◎花心唱
</font><p></p>
&nbsp;&nbsp;&nbsp;&nbsp;慈元宫殿五云开。寿献九霞杯。步随王母共徘徊。仙子下瑶台。
</font><p></p>
&nbsp;&nbsp;&nbsp;&nbsp;红袖引翻鸾镜媚，婆娑雪□风回。繁弦脆管莫相催。齐唱柘枝来。
</font><p></p>
&nbsp;&nbsp;&nbsp;&nbsp;◎四角唱
</font><p></p>
&nbsp;&nbsp;&nbsp;&nbsp;风吹仙袂飘飘举，底事下蓬莱。东朝遥祝万年杯。玉液泻金。
</font><p></p>
&nbsp;&nbsp;&nbsp;&nbsp;天上蟠桃又熟，晕酡颜、红染芳腮。年年摘取献天阶。齐舞柘枝来。
</font><p></p>
&nbsp;&nbsp;&nbsp;&nbsp;◎遣队
</font><p></p>
&nbsp;&nbsp;&nbsp;&nbsp;铜壶漏转，屡惊花影之移；桂棹风轻，已觉蓬莱之近。覆P已蹙，雪鼓重催。歌舞既周，好去好去。
</font><p></p>
&nbsp;&nbsp;&nbsp;&nbsp;◎勾队
</font><p></p>
&nbsp;&nbsp;&nbsp;&nbsp;瞻寿星于南极，瑞启东朝；移仙驭于西山，望倾北阙。式歌且舞，共祝无疆。
</font><p></p>
&nbsp;&nbsp;&nbsp;&nbsp;◎吴仙诗
</font><p></p>
&nbsp;&nbsp;&nbsp;&nbsp;一曲清歌艳彩鸾。金炉香拥气如兰。西山高与南山接，剩有当时却老丹。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;千年紫极锁烟萝。艳质含羞敛翠蛾。远睇慈元称寿处，不妨连臂，大家重与，楚舞更吴歌。
</font><p></p>
&nbsp;&nbsp;&nbsp;&nbsp;◎谌仙诗
</font><p></p>
&nbsp;&nbsp;&nbsp;&nbsp;冉冉飞霜缀绮裳。遥知谌母下丹阳。黄金炼就三山药，来采蒲花献寿觞。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;秘传玉诀自灵修。家在仙山最上头。理会有仙茅香馥郁，年年今日，薰风时候，掇取献龙楼。
</font><p></p>
&nbsp;&nbsp;&nbsp;&nbsp;◎鹤山诗
</font><p></p>
&nbsp;&nbsp;&nbsp;&nbsp;饮马池边号浴仙。仙姿化鹤古今传。金经尤有延年诀，未数庄椿寿八千。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;自在云间白鹤飞。晴川浴罢不胜衣。旋裁五色冰蚕锦，千花覆处，三呼声里，惹得御香归。
</font><p></p>
&nbsp;&nbsp;&nbsp;&nbsp;◎龙仙诗
</font><p></p>
&nbsp;&nbsp;&nbsp;&nbsp;楚尾吴头风乍薰。沧波深拥小龙君。愿朝帝母龙楼晚，来曳霞裾驾五云。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;闲云潭影日悠悠。暮倚朱帘更少留。龙寿本齐箕与翼，□从今日，一年一度，东极庆千秋。
</font><p></p>
&nbsp;&nbsp;&nbsp;&nbsp;◎柏仙诗
</font><p></p>
&nbsp;&nbsp;&nbsp;&nbsp;古柏林间小剑仙。云鬟低绾ED51轻蝉。愿持天上长生，来祝东朝亿万年。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;新吴曾遇许旌阳。宝气横空一剑长。愿祝慈闱长不老，天长地久，有如此柏，万古镇苍苍。
</font><p></p>
&nbsp;&nbsp;&nbsp;&nbsp;◎遣队
</font><p></p>
&nbsp;&nbsp;&nbsp;&nbsp;花朝日转，睹妙舞之初停；莲步云生，学飞仙之难驻。遥瞻翠阆，已启金扃。待拟重来，不妨好去。
</font><p></p>
&nbsp;&nbsp;&nbsp;&nbsp;◎王母祝语
</font><p></p>
&nbsp;&nbsp;&nbsp;&nbsp;长乐宫中，永壶天之日月；蓬莱岛上，曳洞府之烟霞。不辞弱水之遥，来祝南山之寿。恭惟体坤至静，与佛同生。德比周任，知文王之所以圣；尊为太后，喜唐帝之孝于亲。和蔼一堂，庆流万宇。昆圃五城宅，幸居至治之朝；云EB30九霞觞，因献长生之。恭惟丕丞慈训，克绍洪休。八九叶q开，接虹流于华渚；三千年桃熟，侑宴饮于瑶池。薰风迭奏于虞弦，湛露载沾于周泽。臣□喜游化国，适际昌辰。密依天阙之光，好诵仙家之句。
</font><p></p>
&nbsp;&nbsp;&nbsp;&nbsp;壶峤天低乐圣时。南薰初试度兰池。影飞霞佩朝金殿，曲奏云和献玉卮。稽首万年尧历永，承颜五色舜衣垂。仙家更有蟠桃在，明日重来谒帝墀。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;龙楼日永，鹤禁风薰，拂晓寿星光现。无限霞裾，欣传帝母，与佛同生华旦。佳气慈闱，看龙颜欢动，玉卮亲劝。捧祝殷勤，对萱草青松，菖蒲翠软。奇香喷，阶前芍药，频繁红深紫浅。
</font><p></p>
&nbsp;&nbsp;&nbsp;&nbsp;遥望千官鹭序，晓仗初齐，趋觐慈元宫殿。更喜明朝，虹流佳节，同听嵩山呼万。湛露重重，燕庆两宫，盛事如今亲见。齐祝愿、西昆凝碧，南山增绿，与天齐算。身长好，年年拜舞宫花颤。
</font><p></p>
&nbsp;&nbsp;&nbsp;&nbsp;◎勾队
</font><p></p>
&nbsp;&nbsp;&nbsp;&nbsp;万岁山前，三呼祝寿；千花海里，一□□□。从来无日不春，况是薰风初夏。蔷薇□□，芍药翻阶。葵欲向阳，榴将喷火。正好共寻奇卉，来献芳筵。对仙李之盘根，今朝一转；庆蟠桃之结实，明日重来。上侑清欢，千花入队。
</font><p></p>
&nbsp;&nbsp;&nbsp;&nbsp;◎万年枝诗
</font><p></p>
&nbsp;&nbsp;&nbsp;&nbsp;百子池边景最奇。无人识是万年枝。细花密叶青青子，常得披香雨露滋。东风向晚薰风早。禁路飞花沾寿草。年年圣主寿慈闱，先献此花名字好。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;先献此花名字好。密叶长青，翠羽摇仙葆。紫禁风薰惊夏到。花飞细□香堪扫。拂晓宫娃争报道。无限琼妃，缥缈来蓬岛。来向慈闱勤颂祷。万年枝□同难老。
</font><p></p>
&nbsp;&nbsp;&nbsp;&nbsp;◎长春花诗
</font><p></p>
&nbsp;&nbsp;&nbsp;&nbsp;东风不与世情同。多付春光向此中。叶里尽藏云外绿，枝头剩带日边红。百花能占春多少。何似春颜长自好。清和时候卷红绡，端的长春春不老。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;端的长春春不老。玉颊微红，酒晕精神好。多谢天工相懊恼。花间不问春迟早。
</font><p></p>
&nbsp;&nbsp;&nbsp;&nbsp;风外新篁摇翠葆。长乐宫边，绿荫笼驰道。此际称觞非草草。绛仙亲下蓬莱岛。
</font><p></p>
&nbsp;&nbsp;&nbsp;&nbsp;◎菖蒲花诗
</font><p></p>
&nbsp;&nbsp;&nbsp;&nbsp;昔年有母见花轮。富贵长年不记春。今报紫茸依碧节，献来慈极寿庄椿。汉家天子嵩山路。又见蒲仙相与语。而今帝母两怡愉，莫忘九疑山上侣。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;莫忘九疑山上侣。住在山中，白石清泉处。好与长年沾雨露。灵根下遣蟠虬护。
</font><p></p>
&nbsp;&nbsp;&nbsp;&nbsp;青青九节长如许。早晚成花，教见薰风度。十二节添须记取。千年一节从头数。
</font><p></p>
&nbsp;&nbsp;&nbsp;&nbsp;◎萱草花诗
</font><p></p>
&nbsp;&nbsp;&nbsp;&nbsp;当年子建可诗章。绿叶丹花有晔光。为道宜男仍永世，福齐太姒炽而昌。犹记夏侯曾与赋。灼灼朱华人嘉句。紫微右极是慈闱，岁岁丹霞天近处。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;岁岁丹霞天近处。借问殷勤，何以逢兰杜。碧砌玉阑春不去。清香长逐薰风度。
</font><p></p>
&nbsp;&nbsp;&nbsp;&nbsp;况是恩光新雨露。绿叶青青，葱翠长如许。端的萱花仙伴侣。年年今日阶前舞。
</font><p></p>
&nbsp;&nbsp;&nbsp;&nbsp;◎石榴花诗
</font><p></p>
&nbsp;&nbsp;&nbsp;&nbsp;待阙南风欲上场。阴阴稚绿绕丹墙。石榴已著乾红蕾，无尽春光尽更强。不因博望来西域。安得名花出安石。朝元阁上旧风光，犹是太真亲手植。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;犹是太真亲手植。猩染鲜葩，岁岁如曾拭。绛节青旌光耀日。分明是个神仙匹。
</font><p></p>
&nbsp;&nbsp;&nbsp;&nbsp;引领金扉红的的。下有仙妃，纤手轻轻摘。为道朱颜常似得。今朝摘取呈慈极。
</font><p></p>
&nbsp;&nbsp;&nbsp;&nbsp;◎栀子花诗
</font><p></p>
&nbsp;&nbsp;&nbsp;&nbsp;当年曾记晋华林。望气红黄栀子深。有敕诸官勤守护，花开如玉子如金。此花端的名U卜。千佛林中清更洁。从知帝母佛同生，移向慈元供寿佛。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;移向慈元供寿佛。压倒群花，端的成清绝。青萼玉包全未拆。薰风微处留香雪。
</font><p></p>
&nbsp;&nbsp;&nbsp;&nbsp;未拆香包香已冽。沈水龙涎，不用金炉k。花露轻轻和玉屑。金仙付与长生诀。
</font><p></p>
&nbsp;&nbsp;&nbsp;&nbsp;◎蔷薇花诗
</font><p></p>
&nbsp;&nbsp;&nbsp;&nbsp;碎翦红绡间绿丛。风流疑在列仙宫。朝真更欲薰香去，争掷霓衣上宝笼。忽惊锦浪洗春色。又似宫娃逞妆饰。会当一遣移花根，还比蒲桃天上植。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;还比蒲桃天上植。稚柳阴中，蜀锦开如织。万岁藤边娇五色。宜春馆里香寻觅。
</font><p></p>
&nbsp;&nbsp;&nbsp;&nbsp;七十二行鲜的的。岁岁如今，早趁薰风摘。金掌露浓堪爱惜。龙涎华润凝光碧。
</font><p></p>
&nbsp;&nbsp;&nbsp;&nbsp;◎芍药花诗
</font><p></p>
&nbsp;&nbsp;&nbsp;&nbsp;倚竹佳人翠袖长。阿姨天上舞霓裳。娇红凝脸西施醉，青玉阑干说叠香。晚春早夏扬州路。浓妆初试鹅红妒。何如御掖垣中，日日传宣金掌露。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;日日传宣金掌露。当殿芳菲，似约春长驻。微紫深红浑谩与。淡妆偏趁泥金缕。
</font><p></p>
&nbsp;&nbsp;&nbsp;&nbsp;拂早薰风花里度。吹送香尘，东殿称觞处。歌罢花仙归洞府。采鸾驾雾来南浦。
</font><p></p>
&nbsp;&nbsp;&nbsp;&nbsp;◎宫柳花诗
</font><p></p>
&nbsp;&nbsp;&nbsp;&nbsp;御墙侧畔绿垂垂。接夏连春花点衣。好似雪茵胡旋舞，楼台帘幕燕初飞。薰风日永龙墀晓。宫妃簇仗呈千巧。就中妙舞最工奇，戏衮玉球添一笑。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;戏衮玉球添一笑。笑道轻狂，似恁人间少。偏倚龙池依凤沼。随风得得低回绕。
</font><p></p>
&nbsp;&nbsp;&nbsp;&nbsp;掠面点衣夸百巧。似雪飞花，点束梁园好。惹住金虬香篆袅。上林不放春光老。
</font><p></p>
&nbsp;&nbsp;&nbsp;&nbsp;◎蟠桃花诗
</font><p></p>
&nbsp;&nbsp;&nbsp;&nbsp;蕊珠仙子驾红云。来说瑶池□□春。道是当年和露种，三千花实又从新。红云元透西昆路。青鸟衔枝花□□。薰风初动子成初，消息一年传一度。
</font><p></p>
&nbsp;&nbsp;&nbsp;&nbsp;◎唱
</font><p></p>
&nbsp;&nbsp;&nbsp;&nbsp;消息一年传一度。万岁枝香，总是留春处。曾倚东风娇不语。玉阶霞袂飘飘举。
</font><p></p>
&nbsp;&nbsp;&nbsp;&nbsp;蓬莱清浅红云路。结子新成，要荐金盘去。一实三千须记取。东朝宴罢回青羽。
</font><p></p>
&nbsp;&nbsp;&nbsp;&nbsp;◎众唱
</font><p></p>
&nbsp;&nbsp;&nbsp;&nbsp;十样仙葩天也爱。留住春光，一一娇相赛。万里莺花开世界。园林点检随时采。
</font><p></p>
&nbsp;&nbsp;&nbsp;&nbsp;□□□眉仙体态。天与司花，舞彻歌还再。献与千官头上戴。年年万岁声中拜。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
