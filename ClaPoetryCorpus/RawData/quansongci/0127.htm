<html>
<head>
<title>全宋词</title>
<meta http-equiv="Content-Type" content="text/html; charset=gb2312">
</head>
<body bgcolor="#FFFFFF" text="#000000">
<table width="841" border="1" align="center" cellspacing="0" cellpadding="0" bordercolor="#660099">
  <tr>
    <td height="1436" bgcolor="#FFFFFF" background="bj.gif"> 
      <table width="767" border="0" align="center" cellspacing="0" cellpadding="0">
        <tr>
          <td width="1" height="379" rowspan="3" valign="top"> 
            <div align="center">
<p></p><p> </p>
</div>
<div align="center">
<p></p>

<p></p><p></p><p></p><p></p>
</div>
          </td>
          <td width="600" height="127" valign="bottom"> &nbsp;&nbsp;&nbsp;&nbsp;&nbsp;&nbsp;
            <font size=+3 color="#B0918A">全宋词</font>
          </td>
        </tr>
        <tr>
          <td></td>
        </tr>
        <tr>
          <td width="628" height="1227">
            <table  border="0" width="600" height="1" align="left" cellspacing="0" cellpadding="0">
              <tr>
                <td height="1169" valign="top">
                  <font size="5"><b><font color="#CC33FF"><br><br>&nbsp;&nbsp;&nbsp;&nbsp;&nbsp;&nbsp;杨冠卿</font></b></font>
                  <p><font color="#0000FF">&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
                    </font><font color="#FF00FF">&nbsp;&nbsp; </font> </p>
<p align="center"><font face="黑体" size="3" color="#000080">如梦令</font></font></font></p>
<ul>
&nbsp;&nbsp;&nbsp;&nbsp;满院落花春寂。风絮一帘斜日。翠钿晓寒轻，独倚秋千无力。无力。无力。蹙破远山愁碧。
</font><p></p>
</ul><p></p>
<p align="center"><font face="黑体" size="3" color="#000080">生查子</font><span><font size="2" color="#FF00FF">（闻莺用竹坡韵）</font></span></font></font></p>
<ul>
&nbsp;&nbsp;&nbsp;&nbsp;娇莺恰恰啼，过水翻回去。欲共诉芳心，故绕池边树。
</font><p></p>
&nbsp;&nbsp;&nbsp;&nbsp;人去绮窗闲，弦断秦筝柱。百啭听新声，总是伤心处。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（忠甫持梅水仙砑笺索词）</font></span></font></font></p>
<ul>
&nbsp;&nbsp;&nbsp;&nbsp;消瘦不胜寒，独立江南路。罗袜暗生尘，不见凌波步。
</font><p></p>
&nbsp;&nbsp;&nbsp;&nbsp;兰佩解鸣}，往事凭谁诉。一纸彩云笺，好寄青鸾去。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（赋湘妃鼓瑟笺，湘妃泛莲叶，上有片云擎月）</font></span></font></font></p>
<ul>
&nbsp;&nbsp;&nbsp;&nbsp;潇湘日暮时，倚棹蒹葭浦。不见独醒人，愁对湘妃语。
</font><p></p>
&nbsp;&nbsp;&nbsp;&nbsp;璧月送归云，一叶莲舟兴。宝瑟奏清商，波底鱼龙舞。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font></font></font></p>
<ul>
&nbsp;&nbsp;&nbsp;&nbsp;洞口春深长薜萝。幽栖地僻少经过。一溪新绿涨晴波。
</font><p></p>
&nbsp;&nbsp;&nbsp;&nbsp;惊梦觉来啼鸟近，惜春归去落花多。东风独倚奈愁何。
</font><p></p>
</ul><p></p>
<p align="center"><font face="黑体" size="3" color="#000080">浣溪沙</font><span><font size="2" color="#FF00FF">（次韩户侍）</font></span></font></font></p>
<ul>
&nbsp;&nbsp;&nbsp;&nbsp;银叶香销暑簟清。枕鸳醉倚玉钗横。起来红日半窗明。
</font><p></p>
&nbsp;&nbsp;&nbsp;&nbsp;多病情怀无可奈，惜花天气恼余酲。瑶琴谁弄晓莺声。
</font><p></p>
</ul><p></p>
<p align="center"><font face="黑体" size="3" color="#000080">霜天晓角</font><span><font size="2" color="#FF00FF">（次韵李次山提举渔社词）</font></span></font></font></p>
<ul>
&nbsp;&nbsp;&nbsp;&nbsp;渔舟簇簇。西塞山前宿。流水落红香远，春江涨、葡萄绿。
</font><p></p>
&nbsp;&nbsp;&nbsp;&nbsp;蕲竹。奏新曲。惊回幽梦独。却把渔竿远去，骑鲸背、钓璜玉。
</font><p></p>
</ul><p></p>
<p align="center"><font face="黑体" size="3" color="#000080">卜算子</font><span><font size="2" color="#FF00FF">（秋晚集杜句弓买传）</font></span></font></font></p>
<ul>
&nbsp;&nbsp;&nbsp;&nbsp;苍生喘未苏，买笔论孤愤，文采风流今尚存，毫发无遗恨。
</font><p></p>
&nbsp;&nbsp;&nbsp;&nbsp;凄恻近长沙，地僻秋将尽。长使英雄泪满襟，天意高难问。
</font><p></p>
</ul><p></p>
<p align="center"><font face="黑体" size="3" color="#000080">垂丝钓</font></font></font></p>
<ul>
&nbsp;&nbsp;&nbsp;&nbsp;翠帘昼卷。庭花日影初转。酒力未醒，眉黛还敛。停歌扇。背画阑倚遍。情无限。怅韶华又晚。
</font><p></p>
&nbsp;&nbsp;&nbsp;&nbsp;锦鞯去后，愁宽珠袖金钏。碧云信远。难托西楼雁。空写银筝怨。肠欲断。更落红万点。
</font><p></p>
</ul><p></p>
<p align="center"><font face="黑体" size="3" color="#000080">菩萨蛮</font><span><font size="2" color="#FF00FF">（春日呈安国舍人）</font></span></font></font></p>
<ul>
&nbsp;&nbsp;&nbsp;&nbsp;飞云障碧江天暮。杏花帘幕黄昏雨。翠袖怯春寒。有人愁倚阑。
</font><p></p>
&nbsp;&nbsp;&nbsp;&nbsp;天涯芳草路。目送征鸿去。人远玉关长。尺书难寄将。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（春日西湖用吴监簿韵）</font></span></font></font></p>
<ul>
&nbsp;&nbsp;&nbsp;&nbsp;春山愁对修眉绿。春衫谁为裁冰＿。日暮倚阑干。不禁烟雾寒。
</font><p></p>
&nbsp;&nbsp;&nbsp;&nbsp;湖边归去路。犹记传觞处。往事等空花。客心惊岁华。
</font><p></p>
</ul><p></p>
<p align="center"><font face="黑体" size="3" color="#000080">前调</font></font></font></p>
<ul>
&nbsp;&nbsp;&nbsp;&nbsp;冰肌玉衬香绡薄。无言独倚阑干角。相见又还休。可堪归去愁。
</font><p></p>
&nbsp;&nbsp;&nbsp;&nbsp;碧波溪上路。几阵黄昏雨。归去断人肠。纱厨枕罩凉。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（登石鼓合江亭）</font></span></font></font></p>
<ul>
&nbsp;&nbsp;&nbsp;&nbsp;玉妃夜宴瑶池冷。翩然飞下霓旌影。天阔水云长。风飘舞袖香。
</font><p></p>
&nbsp;&nbsp;&nbsp;&nbsp;姑山人似旧。清压红梅瘦。同赁玉阑干。光摇银海寒。
</font><p></p>
</ul><p></p>
<p align="center"><font face="黑体" size="3" color="#000080">好事近</font><span><font size="2" color="#FF00FF">（代人书扇）</font></span></font></font></p>
<ul>
&nbsp;&nbsp;&nbsp;&nbsp;晚起倦梳妆，斜压翠鬟云鬓。手捻花枝辄笑，问青鸾音信。
</font><p></p>
&nbsp;&nbsp;&nbsp;&nbsp;绣帘慵卷玉钩垂，风篁奏余韵。灯火黄昏院落，报雕鞍人近。
</font><p></p>
</ul><p></p>
<p align="center"><font face="黑体" size="3" color="#000080">前调</font></font></font></p>
<ul>
&nbsp;&nbsp;&nbsp;&nbsp;细雨落檐花，帘卷金泥红湿。楼外远山横翠，染修眉愁碧。
</font><p></p>
&nbsp;&nbsp;&nbsp;&nbsp;旧游春梦了无痕，香尘暗瑶瑟。凭仗青鸾飞去，问新来消息。
</font><p></p>
</ul><p></p>
<p align="center"><font face="黑体" size="3" color="#000080">谒金门</font><span><font size="2" color="#FF00FF">（春暮有感）</font></span></font></font></p>
<ul>
&nbsp;&nbsp;&nbsp;&nbsp;伤漂泊。负了花前期约。寒食清明都过却。愁怀无处著。
</font><p></p>
&nbsp;&nbsp;&nbsp;&nbsp;晴日柳阴池阁。风絮斜穿帘幕。帘外秋千闲彩索。断肠人寂寞。
</font><p></p>
</ul><p></p>
<p align="center"><font face="黑体" size="3" color="#000080">忆秦娥</font><span><font size="2" color="#FF00FF">（雪中拥琴对梅花寓言）</font></span></font></font></p>
<ul>
&nbsp;&nbsp;&nbsp;&nbsp;东风恶。雪花乱舞穿帘幕。穿帘幕。寒侵绿绮，音断弦索。
</font><p></p>
&nbsp;&nbsp;&nbsp;&nbsp;宫梅已破香红萼。梅妆想称伊梳掠。伊梳掠十分全似，旧时京洛。
</font><p></p>
</ul><p></p>
<p align="center"><font face="黑体" size="3" color="#000080">前调</font></font></font></p>
<ul>
&nbsp;&nbsp;&nbsp;&nbsp;云垂幕。江天雪似杨花落。杨花落。翠衾不暖，晓寒偏觉。
</font><p></p>
&nbsp;&nbsp;&nbsp;&nbsp;起来独倚西楼角。客怀无耐伤离索。伤离索。蛮笺欲寄。塞鸿难讠乇。
</font><p></p>
</ul><p></p>
<p align="center"><font face="黑体" size="3" color="#000080">清平乐</font></font></font></p>
<ul>
&nbsp;&nbsp;&nbsp;&nbsp;翠团嘉树。杜宇呼春去。帘卷金泥凝望处。几点红薇香雨。
</font><p></p>
&nbsp;&nbsp;&nbsp;&nbsp;等闲过了花时。殷勤来问酴。恰有一枝春在，画楼红日林西。
</font><p></p>
</ul><p></p>
<p align="center"><font face="黑体" size="3" color="#000080">柳梢青</font></font></font></p>
<ul>
&nbsp;&nbsp;&nbsp;&nbsp;红药翻阶。天香国艳，辉映楼台。解语浑如，三千粉黛，十二金钗。
</font><p></p>
&nbsp;&nbsp;&nbsp;&nbsp;青鞋踏破苍苔。趁舞蝶、游蜂去来。宿粉偷香，也应难似，年少情怀。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（咏鸳鸯菊、双心而白、秋晚始开）</font></span></font></font></p>
<ul>
&nbsp;&nbsp;&nbsp;&nbsp;金蕊飘残。江城秋晚，月冷霜寒。一种幽芳，雕冰镂玉，舞凤翔鸾。
</font><p></p>
&nbsp;&nbsp;&nbsp;&nbsp;悠然静对南山。笑琼沼、鸳飞翠澜。小玉惊呼，太真娇困，俯槛慵看。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（为丁明仲纪梦）</font></span></font></font></p>
<ul>
&nbsp;&nbsp;&nbsp;&nbsp;归梦迢迢。分明曾见，舞遍云韶。解道相思，愁宽金钏，瘦损宫腰。
</font><p></p>
&nbsp;&nbsp;&nbsp;&nbsp;觉来情绪无聊。正戌角、声翻丽谯。楚塞山长，巫阳人远，斗帐香消。
</font><p></p>
</ul><p></p>
<p align="center"><font face="黑体" size="3" color="#000080">西江月</font></font></font></p>
<ul>
&nbsp;&nbsp;&nbsp;&nbsp;论行藏。盍在凌烟阁上。”因次其韵\\
</font><p></p>
&nbsp;&nbsp;&nbsp;&nbsp;妙墨龙蛇飞动，新词雪月交光。论文齿颊带冰霜。凤阁从来宫样。
</font><p></p>
&nbsp;&nbsp;&nbsp;&nbsp;寿菊丛开三径，清姿高压群芳。折花聊尔问行藏。曾见横飞直上。
</font><p></p>
</ul><p></p>
<p align="center"><font face="黑体" size="3" color="#000080">前调</font></font></font></p>
<ul>
&nbsp;&nbsp;&nbsp;&nbsp;罗袜浪传仙子，宫梅休写华光。人言寿客饱经霜。不趁凡花入样。
</font><p></p>
&nbsp;&nbsp;&nbsp;&nbsp;万玉森罗纱节，一枝剩有余芳。孤高肯使蝶蜂藏。特立甘泉顶上。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（为丁明仲纪梦）</font></span></font></font></p>
<ul>
&nbsp;&nbsp;&nbsp;&nbsp;昨梦钧天帝所，曾陪奏赋明光。玉除金蕊映秋霜。尽道宫花别样。
</font><p></p>
&nbsp;&nbsp;&nbsp;&nbsp;妖额举行黄牢就，金莲衬步齐芳。舞鸾仪凤巧难藏。羞杀繁红陌上。
</font><p></p>
</ul><p></p>
<p align="center"><font face="黑体" size="3" color="#000080">东坡引</font></font></font></p>
<ul>
&nbsp;&nbsp;&nbsp;&nbsp;“久诵公乐章，愿得从容笑语。”因举似离筵旧作，称赞久之。余谢不能。公子蛉徊焕郑命小吏呼姝丽十数辈至，围一方台而立，相与群唱，声甚凄楚。俄顷，歌者取金花青笺所书词展於台上。熟视字画，乃余作也。读未竟，一歌者从旁攫取词置袖中，举酒相劳苦云：“钗分金半股之句，朝夕诵之胡为念不及此耶。”公子云：“左验如此、奚事多逊。”抵掌一笑而寤，恍然不晓所谓。戏用其语，缀东坡引歌之\\
</font><p></p>
&nbsp;&nbsp;&nbsp;&nbsp;绿波芳草路。别离记南浦。香云翦赠青丝缕。钗分金半股。
</font><p></p>
&nbsp;&nbsp;&nbsp;&nbsp;钗分金半股。阳关一曲声凄楚。惹起离筵愁绪。梦魂拟逐征鸿未能。行云无定据。行云无定据。
</font><p></p>
</ul><p></p>
<p align="center"><font face="黑体" size="3" color="#000080">鹧鸪天</font><span><font size="2" color="#FF00FF">（次韵宝溪探梅未放）</font></span></font></font></p>
<ul>
&nbsp;&nbsp;&nbsp;&nbsp;岁月如驰乌免飞。情怀著酒强支持。经年不见宫妆面，碧谁斟悲翠卮。
</font><p></p>
&nbsp;&nbsp;&nbsp;&nbsp;江路晚，夕阳低。奚奴空负锦囊归。欲凭驿使传芳信，未放东风第一枝。
</font><p></p>
</ul><p></p>
<p align="center"><font face="黑体" size="3" color="#000080">小重山</font></font></font></p>
<ul>
&nbsp;&nbsp;&nbsp;&nbsp;一笑回眸百媚生。娇羞佯不语，艳波横。缓移莲步绕阶行。凝情久，幽怨吒银筝。
</font><p></p>
&nbsp;&nbsp;&nbsp;&nbsp;些事那回曾。水晶双枕冷，簟纹平。窥人燕子苦无情。惊梦断，何处觅云行。
</font><p></p>
</ul><p></p>
<p align="center"><font face="黑体" size="3" color="#000080">蝶恋花</font><span><font size="2" color="#FF00FF">（次张俊臣韵）</font></span></font></font></p>
<ul>
&nbsp;&nbsp;&nbsp;&nbsp;舞处曾看花满面。独倚东风，往事思量遍。绿怨红愁春不管。天涯芳草人肠断。
</font><p></p>
&nbsp;&nbsp;&nbsp;&nbsp;一纸云笺鱼雁远。归凤求凰，谁识琴心怨。臂枕香消眉黛敛。也应为我宽金钏。
</font><p></p>
</ul><p></p>
<p align="center"><font face="黑体" size="3" color="#000080">前调</font></font></font></p>
<ul>
&nbsp;&nbsp;&nbsp;&nbsp;月冷花寒宫漏促。人在虚檐，玉体温无粟。弦断鸾胶还再续。娇云时霎情难足。
</font><p></p>
&nbsp;&nbsp;&nbsp;&nbsp;解道双鸳愁独宿。宿翠偎红，蛱蝶元相逐。蓬海路遥天六六。终须伴我骑黄鹄。
</font><p></p>
</ul><p></p>
<p align="center"><font face="黑体" size="3" color="#000080">水调歌头</font><span><font size="2" color="#FF00FF">（春日舟行）</font></span></font></font></p>
<ul>
&nbsp;&nbsp;&nbsp;&nbsp;春涨一篙绿，江阔暮涛寒。龙骧万斛飞举，鲸饮酒杯宽。醉倚柁楼清啸，目送孤鸿杳霭，景意与俱闲。恍若驭风去，蓬岛旧家山。
</font><p></p>
&nbsp;&nbsp;&nbsp;&nbsp;记吾庐，环翠竹，拱苍官。碧云信杳，谁为日日报平安。桂棹桃溪归后，流水落红香寂。春事想阑珊。赖有锦囊句，写向此中看。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（赠维扬夏中玉）</font></span></font></font></p>
<ul>
&nbsp;&nbsp;&nbsp;&nbsp;形胜访淮楚，骑鹤到扬州。春风十里帘幕，香霭小红楼。楼外长江今古，谁是济川舟楫，烟浪拍天浮。喜见紫芝宇，儒雅更风流。
</font><p></p>
&nbsp;&nbsp;&nbsp;&nbsp;气吞虹，才倚马，烂银钩。功名年少余事，雕鹗几横秋。行演丝纶天上，环倚玉皇香案，仙袂揖浮丘。落笔惊风雨，润色焕皇猷。
</font><p></p>
</ul><p></p>
<p align="center"><font face="黑体" size="3" color="#000080">前调</font><span><font size="2" color="#FF00FF">（次吴斗南登云海亭）</font></span></font></font></p>
<ul>
&nbsp;&nbsp;&nbsp;&nbsp;年少青云客，怀抱百忧宽。北窗醉卧春晓，归梦趁吴帆。来访鸱夷仙迹，极目平湖烟浪，万象一毫端。云海渺空阔，咫尺是蓬山。
</font><p></p>
&nbsp;&nbsp;&nbsp;&nbsp;佩飞霞，囊古锦，几凭阑。赤城应有居士，凤举更龙蟠。待向玉霄东望，相与神游八极，身未似云闲。长剑倚天外，功业镜频看。
</font><p></p>
</ul><p></p>
<p align="center"><font face="黑体" size="3" color="#000080">前调</font></font></font></p>
<ul>
&nbsp;&nbsp;&nbsp;&nbsp;之不复见也。月夜酹酒江澹慨然而去，作长短句\\
</font><p></p>
&nbsp;&nbsp;&nbsp;&nbsp;曳杖罗浮去，辽鹤正南翔。青鸾为报消息，岩壑久相望。无奈渔溪G乃，唤起苹洲昨梦，风雨趁归航。万里家何许，天阔水云长。
</font><p></p>
&nbsp;&nbsp;&nbsp;&nbsp;历五湖，转湘楚，下三江。兴亡千古余恨，收拾付诗囊。重到然犀矶渚，不见骑鲸仙子，客意转凄凉。举酒酹江月，襟袖泪淋浪。
</font><p></p>
</ul><p></p>
<p align="center"><font face="黑体" size="3" color="#000080">水龙吟</font><span><font size="2" color="#FF00FF">（金陵作）</font></span></font></font></p>
<ul>
&nbsp;&nbsp;&nbsp;&nbsp;渡江天马龙飞，翠华小驻兴王地。石城钟阜，雄依天堑，鼎安神器。T鹊楼高，建章宫阔，玉绳低坠。望郁葱佳气，非烟非雾，方呈瑞、璇霄际。
</font><p></p>
&nbsp;&nbsp;&nbsp;&nbsp;貔虎云屯羽卫。壮金汤、更隆国势。天骄胆落，狼烽书熄，玉门晏闭。祗谒陵园，长安□远，中兴可冀。笑六朝旧事，空随流水，千古恨、无人记。
</font><p></p>
</ul><p></p>
<p align="center"><font face="黑体" size="3" color="#000080">贺新郎</font></font></font></p>
<ul>
&nbsp;&nbsp;&nbsp;&nbsp;具能歌张仲宗目尽青天等句，音韵洪畅，听之慨然。戏用仲宗韵呈张君量府判\\
</font><p></p>
&nbsp;&nbsp;&nbsp;&nbsp;薄暮垂虹去。正江天、残霞冠日，乱鸿遵渚。万顷云涛风浩荡，笑整羽轮飞渡。问弱水、神仙何处。翳凤骑麟思往事，记朝元、金殿闻钟鼓。环佩响，翠鸾舞。
</font><p></p>
&nbsp;&nbsp;&nbsp;&nbsp;梦中失却江南路。待西风、长城饮马，朔庭张弩。目尽青天何时到，赢得儿童好语。怅未复、长陵g土。西子五湖归去后，泛仙舟、尚许寻盟否。风袂逐，片帆举。
</font><p></p>
</ul><p></p>
                </td>
              </tr>
            </table>
          </td>
        </tr>
        </tr>
        <tr> 
          <td colspan="2" height="6"> 
            <div align="center"> 
              <center>
              </center>
            </div>
            <div align="center"> 
              <center>
              </center>
            </div>
            <div align="center"> 
              <div align="center"> 
                <div align="center"><span style="FONT-SIZE: 10pt"><font 
            color=#8080c0><span class="f9"> 
                  </span></font></span><span class="f9"> <span style="FONT-SIZE: 10pt"><font 
            color=#8080c0></font> 
                  </span></span><span style="FONT-SIZE: 10pt"><font color=#8080c0></font></span></div>
              </div>
            </div>
          </td>
        </tr>
        <tr> 
          <td colspan="2" height="2"> 
            <div align="center"><font color="#7699CD" class="unnamed1" size="2">高山流水诗琴社，原制作：尹小林，资料出处：国学网站。<br>本社免费提供公共资料，任何商业使用请向国学网站guoxue.com</a>直接申请。<br><br><br><br></font></div>
          </td>
        </tr>
      </table>
    </td>
  </tr>
</table>
</body>
</html>
